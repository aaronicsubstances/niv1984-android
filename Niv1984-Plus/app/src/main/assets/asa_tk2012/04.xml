<?xml version="1.0" encoding="UTF-8"?>
<book>
    <chapter num="1">
        <verse num="1">
            <content>Na Israelfoɔ firii Misraimfoɔ asase so akyi afe a ɛtɔ so mmienu, ne bosome a ɛtɔ so mmienu no da a ɛdi kan no, AWURADE kasa kyerɛɛ Mose wɔ Sinai serɛ so wɔ ahyiaeɛ ntomadan mu sɛ: </content>
        </verse>
        <verse num="2">
            <content> Wo ne Aaron mommu Israel nyinaa ano sɛdeɛ wɔn mmusua ne wɔn mpanimfie teɛ, nhunu mmarima nyinaa mmaako mmaako, wɔn din dodoɔ, </content>
        </verse>
        <verse num="3">
            <content>ɛfiri wɔn a wɔadi mfeɛ aduonu so de rekorɔ, Israel mu obiara a ɔbɛtumi akɔ ɔsa; wo ne Aaron nkan wɔn sɛdeɛ wɔn dɔm teɛ, </content>
        </verse>
        <verse num="4">
            <content>na abusuakuo biara mu ɔbarima bi mmɛka mo ho, ɔbarima a ɔyɛ ne mpanimfie mu otitire.</content>
            <content> </content>
        </verse>
        <verse num="5">
            <content>Na mmarima a wɔmfiri mmusuakuo no mu mmɛboa mo no din nie: Ruben deɛ ne Sedeur ba Elisur. </content>
        </verse>
        <verse num="6">
            <content>Simeon deɛ: Surisadai ba Selumiel. </content>
        </verse>
        <verse num="7">
            <content> Yuda deɛ: Aminadab ba Nahason. </content>
        </verse>
        <verse num="8">
            <content>Isakar deɛ: Suar ba Netanel. </content>
        </verse>
        <verse num="9">
            <content>Sebulon deɛ: Helon ba Eliab. </content>
        </verse>
        <verse num="10">
            <content> Yosef mma no deɛ: Efraim deɛ: Amihud ba Elisama. Manase deɛ: Pedahsur ba Gamaliel. </content>
        </verse>
        <verse num="11">
            <content>Benyamin deɛ: Gideoni ba Abidan. </content>
        </verse>
        <verse num="12">
            <content>Dan deɛ: Amisadai ba Ahieser. </content>
        </verse>
        <verse num="13">
            <content>Aser deɛ: Okran ba Pagiel. </content>
        </verse>
        <verse num="14">
            <content>Gad deɛ: Deguel ba Eliasaf. </content>
        </verse>
        <verse num="15">
            <content>Naftali deɛ: Enan ba Ahira. </content>
        </verse>
        <verse num="16">
            <content>Yeinom ne asafo no mu nnipa a wɔwɔ din a wɔyɛ wɔn nananom mmusuakuo mu mmapɔmma ne Israel mpem mpem so atitire nie.</content>
            <content> </content>
        </verse>
        <verse num="17">
            <content>Na Mose ne Aaron faa mmarima a wɔabobɔ wɔn din yi, </content>
        </verse>
        <verse num="18">
            <content>na wɔhyiaa asafo no nyinaa boaa ano, bosome a ɛtɔ so mmienu no da a ɛdi kan, na wɔkaa wɔn awoɔ ntoatoasoɔ sɛdeɛ wɔn mmusua ne wɔn mpanimfie teɛ, wɔn din dodoɔ, ɛfiri wɔn a wɔadi mfirinhyia aduonu so de rekorɔ, mmaako mmaako; </content>
        </verse>
        <verse num="19">
            <content>sɛdeɛ AWURADE hyɛɛ Mose no, saa na ɔkan wɔn Sinai serɛ soɔ.</content>
            <content> </content>
        </verse>
        <verse num="20">
            <content>Na Israel abakan Ruben mma, wɔn asefoɔ, sɛdeɛ wɔn mmusua ne wɔn mpanimfie teɛ, sɛdeɛ wɔn din dodoɔ sie mmaako mmaako, mmarima a wɔadi mfeɛ aduonu ne akyire no nyinaa, wɔn a wɔbɛtumi akɔ ɔsa nyinaa, </content>
        </verse>
        <verse num="21">
            <content>wɔn a wɔkan wɔn maa Ruben abusuakuo no yɛ mpem aduanan nsia ne ahanum.</content>
            <content> </content>
        </verse>
        <verse num="22">
            <content>Simeon mma, wɔn asefoɔ, sɛdeɛ wɔn mmusua ne wɔn mpanimfie teɛ, wɔn a wɔkan wɔn sɛdeɛ wɔn din dodoɔ sie mmaako mmaako, mmarima a wɔadi mfeɛ aduonu ne akyire no nyinaa, wɔn a wɔbɛtumi akɔ ɔsa nyinaa, </content>
        </verse>
        <verse num="23">
            <content>wɔn a wɔkan wɔn maa Simeon abusuakuo no yɛ mpem aduonum nkron ne ahasa.</content>
            <content> </content>
        </verse>
        <verse num="24">
            <content>Gad mma, wɔn asefoɔ, sɛdeɛ wɔn mmusua ne wɔn mpanimfie teɛ, sɛdeɛ wɔn din dodoɔ sie, ɛfiri wɔn a wɔadi mfeɛ aduonu so de rekorɔ, wɔn a wɔbɛtumi akɔ ɔsa nyinaa, </content>
        </verse>
        <verse num="25">
            <content>nnipa a wɔkan wɔn maa Gad abusuakuo no yɛ mpem aduanan nnum ne ahansia aduonum.</content>
            <content> </content>
        </verse>
        <verse num="26">
            <content>Yuda mma, wɔn asefoɔ, sɛdeɛ wɔn mmusua ne wɔn mpanimfie teɛ, sɛdeɛ wɔn din dodoɔ sie, ɛfiri wɔn a wɔadi mfeɛ aduonu so de rekorɔ, wɔn a wɔbɛtumi akɔ ɔsa nyinaa, </content>
        </verse>
        <verse num="27">
            <content>nnipa a wɔkan wɔn maa Yuda abusuakuo no yɛ mpem aduɔson nnan ne ahansia.</content>
            <content> </content>
        </verse>
        <verse num="28">
            <content>Isakar mma, wɔn asefoɔ, sɛdeɛ wɔn mmusua ne wɔn mpanimfie teɛ, sɛdeɛ wɔn din dodoɔ sie, ɛfiri wɔn a wɔadi mfeɛ aduonu so de rekorɔ, wɔn a wɔbɛtumi akɔ ɔsa nyinaa, </content>
        </verse>
        <verse num="29">
            <content>nnipa a wɔkan wɔn maa Isakar abusuakuo no yɛ mpem aduonum nnan ne ahanan.</content>
            <content> </content>
        </verse>
        <verse num="30">
            <content>Sebulon mma, wɔn asefoɔ, sɛdeɛ wɔn mmusua ne wɔn mpanimfie teɛ, sɛdeɛ wɔn din dodoɔ sie, ɛfiri wɔn a wɔadi mfeɛ aduonu so de rekorɔ, wɔn a wɔbɛtumi akɔ ɔsa nyinaa, </content>
        </verse>
        <verse num="31">
            <content>nnipa a wɔkan wɔn maa Sebulon abusuakuo no yɛ mpem aduonum nson ne ahanan.</content>
            <content> </content>
        </verse>
        <verse num="32">
            <content>Yosef mma, Efraim mma, wɔn asefoɔ, wɔn mmusua ne wɔn mpanimfie so din dodoɔ, ɛfiri wɔn a wɔadi mfeɛ aduonu so de rekorɔ, wɔn a wɔbɛtumi akɔ ɔsa nyinaa, </content>
        </verse>
        <verse num="33">
            <content>nnipa a wɔkan wɔn maa Efraim abusuakuo no yɛ mpem aduanan ne ahanum.</content>
            <content> </content>
        </verse>
        <verse num="34">
            <content>Manase mma, wɔn asefoɔ, wɔn mmusua ne wɔn mpanimfie so din dodoɔ, ɛfiri wɔn a wɔadi mfeɛ aduonu so de rekorɔ, wɔn a wɔbɛtumi akɔ ɔsa nyinaa, </content>
        </verse>
        <verse num="35">
            <content>nnipa a wɔkan wɔn maa Manase abusuakuo no yɛ mpem aduasa mmienu ne ahanu.</content>
            <content> </content>
        </verse>
        <verse num="36">
            <content>Benyamin mma, wɔn asefoɔ, wɔn mmusua ne wɔn mpanimfie so din dodoɔ, ɛfiri wɔn a wɔadi mfeɛ aduonu so de rekorɔ, wɔn a wɔbɛtumi akɔ ɔsa nyinaa, </content>
        </verse>
        <verse num="37">
            <content>nnipa a wɔkan wɔn maa Benyamin abusuakuo no yɛ mpem aduasa nnum ne ahanan.</content>
            <content> </content>
        </verse>
        <verse num="38">
            <content>Dan mma, wɔn asefoɔ, wɔn mmusua ne wɔn mpanimfie so din dodoɔ, ɛfiri wɔn a wɔadi mfeɛ aduonu so de rekorɔ, wɔn a wɔbɛtumi akɔ ɔsa nyinaa, </content>
        </verse>
        <verse num="39">
            <content>nnipa a wɔkan wɔn maa Dan abusuakuo no yɛ mpem aduosia mmienu ne ahanson.</content>
            <content> </content>
        </verse>
        <verse num="40">
            <content>Aser mma, wɔn asefoɔ, wɔn mmusua ne wɔn mpanimfie so din dodoɔ, ɛfiri wɔn a wɔadi mfeɛ aduonu so de rekorɔ, wɔn a wɔbɛtumi akɔ ɔsa nyinaa, </content>
        </verse>
        <verse num="41">
            <content>nnipa a wɔkan wɔn maa Aser abusuakuo no yɛ mpem aduanan baako ne ahanum.</content>
            <content> </content>
        </verse>
        <verse num="42">
            <content>Naftali mma, wɔn asefoɔ, wɔn mmusua ne wɔn mpanimfie so din dodoɔ, ɛfiri wɔn a wɔadi mfeɛ aduonu so de rekorɔ, wɔn a wɔbɛtumi akɔ ɔsa nyinaa, </content>
        </verse>
        <verse num="43">
            <content>nnipa a wɔkan wɔn maa Naftali abusuakuo no yɛ mpem aduonum mmiɛnsa ne ahanan.</content>
            <content> </content>
        </verse>
        <verse num="44">
            <content>Yeinom ne wɔn a wɔkan wɔn a Mose ne Aaron ne Israel mmapɔmma no kaneeɛ no, mmarima dummienu a wɔtuatua wɔn mpanimfie ano mmaako mmaako no. </content>
        </verse>
        <verse num="45">
            <content>Na Israelfoɔ mu nnipa a wɔkan wɔn nyinaa, sɛdeɛ wɔn mpanimfie teɛ, wɔn a wɔadi mfeɛ aduonu ne akyire, Israel mu ɔbarima biara a ɔbɛtumi akɔ ɔsa no, </content>
        </verse>
        <verse num="46">
            <content> nnipa a wɔkan wɔn no nyinaa yɛ ɔpehansia mmiɛnsa ne ahanum aduonum.</content>
            <content> </content>
        </verse>
        <verse num="47">
            <content>Na Lewi mma deɛ, sɛdeɛ wɔn nananom abusuakuo teɛ no, wɔankan wɔn amfra wɔn.</content>
            <content> </content>
        </verse>
        <verse num="48">
            <content>Na AWURADE kasa kyerɛɛ Mose sɛ: </content>
        </verse>
        <verse num="49">
            <content> Lewi abusuakuo no nko deɛ, nkan wɔn, nanso mmu wɔn dodoɔ ano mfra Israelfoɔ, </content>
        </verse>
        <verse num="50">
            <content> na wo ara, fa Lewi mma no sisi adanseɛ tenabea no ne ɛho nnoɔma nyinaa ne adeɛ biara a ɛka ho no so, wɔn na wɔnsoa tenabea no ne ɛho nnoɔma nyinaa, na wɔn na wɔnyɛ ho adwuma, na tenabea no ho ara na wɔnkyere wɔn nsraban nhyia. </content>
        </verse>
        <verse num="51">
            <content> Sɛ wɔretu tenabea no a, Lewifoɔ no na wɔntutu, na sɛ wɔresi tenabea no a, Lewifoɔ no na wɔnsie; na ɔhɔhoɔ a ɔtwe pini no, wɔnku no. </content>
        </verse>
        <verse num="52">
            <content>Na Israelfoɔ no mmobɔ nsraban wɔn ara wɔn nsraban mu ne wɔn frankaa ho sɛ wɔn dɔm ahodoɔ no teɛ mmaako mmaako. </content>
        </verse>
        <verse num="53">
            <content>Na Lewifoɔ no deɛ, wɔmmɔ adanseɛ tenabea no ho nsraban nhyia, na AWURADE abufuo amma Israelfoɔ asafo no so. Na Lewifoɔ no nkura adanseɛ tenabea no so hwɛ mu. </content>
        </verse>
        <verse num="54">
            <content>Na Israelfoɔ no yɛɛ sɛdeɛ AWURADE hyɛɛ Mose no nyinaa.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Num 26.2-51; Eks 30.12</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Eks 6.23</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 1 Be 7.26</content>
        </note>
        <note kind="CROSS_REFERENCES">
            <content kind="REF_VERSE_START">46</content>
            <content>: Num 2.32; Eks 12.37</content>
        </note>
        <note kind="CROSS_REFERENCES">
            <content kind="REF_VERSE_START">49</content>
            <content>: Num 2.33; 3.15</content>
        </note>
        <note kind="CROSS_REFERENCES">
            <content kind="REF_VERSE_START">50</content>
            <content>: Num 4.3, 23-38</content>
        </note>
        <note kind="CROSS_REFERENCES">
            <content kind="REF_VERSE_START">51</content>
            <content>: Num 3.10, 38</content>
        </note>
    </chapter>
    <chapter num="2">
        <verse num="1">
            <content>Na AWURADE kasa kyerɛɛ Mose ne Aaron sɛ: </content>
        </verse>
        <verse num="2">
            <content> Israelfoɔ no nkyere nsraban, wɔn mu biara wɔ ɔno ara ne frankaa ho, ɛne wɔn mpanimfie nsɛnkyerɛnneɛ ho; ahyiaeɛ ntomadan no ntentensoɔ na wɔnkyere nsraban no nhyia. </content>
        </verse>
        <verse num="3">
            <content>Wɔn a wɔnkyere nsraban apueeɛ fam no ne Yuda nsraban frankaa no ase nnipa sɛdeɛ wɔn dɔm teɛ. Yuda mma no safohempanin Aminadab ba Nahason, </content>
        </verse>
        <verse num="4">
            <content>na ne dɔm a wɔkan wɔn no, mpem aduɔson nnan ne ahansia. </content>
        </verse>
        <verse num="5">
            <content>Na wɔn a wɔnkyere nsraban ntoa soɔ ne Isakar abusuakuo. Isakar mma no safohempanin Suar ba Netanel, </content>
        </verse>
        <verse num="6">
            <content>na ne dɔm a wɔkan wɔn no, mpem aduonum nnan ne ahanan. </content>
        </verse>
        <verse num="7">
            <content>Sebulon abusuakuo na ɛtoa soɔ. Sebulon mma no safohempanin ne Helon ba Eliab, </content>
        </verse>
        <verse num="8">
            <content>na ne dɔm a wɔkan wɔn no yɛ mpem aduonum nson ne ahanan. </content>
        </verse>
        <verse num="9">
            <content>Wɔn a wɔkan wɔn maa Yuda nsraban no nyinaa yɛ ɔpeha aduɔwɔtwe nsia ne ahanan, sɛdeɛ wɔn dɔm ahodoɔ no teɛ; wɔn na wɔntu kane.</content>
            <content> </content>
        </verse>
        <verse num="10">
            <content>Ruben nsraban frankaa ase nnipa nni anafoɔ fam, sɛdeɛ wɔn dɔm ahodoɔ no teɛ. Ruben mma no safohempanin ne Sedeur ba Elisur, </content>
        </verse>
        <verse num="11">
            <content>na ne dɔm a wɔkan wɔn no yɛ mpem aduanan nsia ne ahanum. </content>
        </verse>
        <verse num="12">
            <content>Na wɔn a wɔnkyere nsraban ntoa ne soɔ ne Simeon abusuakuo. Simeon mma safohempanin Surisadai ba Selumiel, </content>
        </verse>
        <verse num="13">
            <content>na ne dɔm a wɔkan wɔn no yɛ mpem aduonum nkron ne ahasa. </content>
        </verse>
        <verse num="14">
            <content>Na Gad abusuakuo na ɛntoa soɔ. Gad mma no safohempanin ne Reuel ba Eliasaf, </content>
        </verse>
        <verse num="15">
            <content>na ne dɔm a wɔkan wɔn mpem aduanan nnum ne ahansia aduonum. </content>
        </verse>
        <verse num="16">
            <content>Wɔn a wɔkan wɔn maa Ruben nsraban no nyinaa yɛ ɔpeha aduonum baako ne ahanan aduonum, sɛdeɛ wɔn dɔm ahodoɔ no teɛ, na wɔn na wɔntɔ so mmienu ntu.</content>
            <content> </content>
        </verse>
        <verse num="17">
            <content>Afei ahyiaeɛ ntomadan no ne Lewifoɔ nsraban no ntu nni nsraban ahodoɔ no ntam. Sɛdeɛ wɔkyere nsraban no, saa ara na wɔntuo, wɔn nyinaa wɔ wɔn dibea sɛdeɛ wɔn mfrankaa no teɛ.</content>
            <content> </content>
        </verse>
        <verse num="18">
            <content>Efraim nsraban frankaa nni atɔeɛ fam, sɛdeɛ wɔn dɔm ahodoɔ no teɛ. Efraim mma safohempanin ne Amihud ba Elisama, </content>
        </verse>
        <verse num="19">
            <content>na ne dɔm a wɔkan wɔn no, mpem aduanan ahanum. </content>
        </verse>
        <verse num="20">
            <content>Na Manase abusuakuo ntoa so. Manase mma no safohempanin ne Pedahsur ba Gamaliel, </content>
        </verse>
        <verse num="21">
            <content>na ne dɔm a wɔkan wɔn no, mpem aduasa mmienu ne ahanu. </content>
        </verse>
        <verse num="22">
            <content>Na Benyamin abusuakuo no na ɛntoa soɔ. Benyamin mma no safohempanin ne Gideoni ba Abidan </content>
        </verse>
        <verse num="23">
            <content>na ne dɔm a wɔkan wɔn no, mpem aduasa nnum ne ahanan. </content>
        </verse>
        <verse num="24">
            <content>Wɔn a wɔkan wɔn maa Efraim nsraban no nyinaa yɛ nnipa mpemha ne nwɔtwe, ne ɔha sɛdeɛ wɔn dɔm ahodoɔ no teɛ; na wɔn na wɔntɔ so mmiɛnsa ntuo.</content>
            <content> </content>
        </verse>
        <verse num="25">
            <content>Dan nsraban frankaa nni atifi fam, sɛdeɛ wɔn dɔm ahodoɔ no teɛ. Dan mma no safohempanin ne Amisadai ba Ahieser, </content>
        </verse>
        <verse num="26">
            <content>na ne dɔm a wɔkan wɔn no yɛ mpem aduosia mmienu ne ahanson. </content>
        </verse>
        <verse num="27">
            <content>Na wɔn a wɔnkyere nsraban ntoa ne soɔ ne Aser abusuakuo. Aser mma no safohempanin ne Okran ba Pagiel, </content>
        </verse>
        <verse num="28">
            <content>na ne dɔm a wɔkan wɔn no yɛ mpem aduanan baako ne ahanum. </content>
        </verse>
        <verse num="29">
            <content>Na Naftali abusuakuo na ɛntoa soɔ. Naftali mma no safohempanin ne Enan ba Ahira, </content>
        </verse>
        <verse num="30">
            <content>na ne dɔm a wɔkan wɔn no, mpem aduonum mmiɛnsa ne ahanan. </content>
        </verse>
        <verse num="31">
            <content>Wɔn a wɔkan wɔn maa Dan nsraban yɛ ɔpeha aduonum nson ne ahansia; wɔn na wɔnni akyire ntuo sɛdeɛ wɔn mfrankaa no teɛ.</content>
            <content> </content>
        </verse>
        <verse num="32">
            <content> </content>
            <content> Yeinom ne Israelfoɔ a wɔkan wɔn, sɛdeɛ wɔn mpanimfie teɛ, nsraban ahodoɔ no mu wɔn a wɔkan wɔn nyinaa, sɛdeɛ wɔn dɔm ahodoɔ no teɛ, yɛ ɔpeha nsia ne mmiɛnsa ne ahanum aduonum. </content>
        </verse>
        <verse num="33">
            <content> Na Lewifoɔ no deɛ, wɔankan wɔn amfra Israelfoɔ no, sɛdeɛ AWURADE hyɛɛ Mose no.</content>
            <content> </content>
        </verse>
        <verse num="34">
            <content> </content>
            <content> Na Israelfoɔ no yɛɛ sɛdeɛ AWURADE hyɛɛ Mose no nyinaa. Wɔkyeree nsraban, sɛdeɛ wɔn mfrankaa no teɛ, na saa nso na wɔtuiɛ, wɔn nyinaa, sɛdeɛ wɔn mmusua ne wɔn mpanimfie teɛ no.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Num 1</content>
        </note>
        <note kind="CROSS_REFERENCES">
            <content kind="REF_VERSE_START">32</content>
            <content>: Num 1.46 </content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Num 1.48-49</content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: Num 2.2 </content>
        </note>
    </chapter>
    <chapter num="3">
        <verse num="1">
            <content> </content>
            <content> Na yeinom ne Aaron ne Mose mmusua, da a AWURADE ne Mose kasaa Sinai bepɔ soɔ no. </content>
        </verse>
        <verse num="2">
            <content>Na yeinom ne Aaron mma din: Nadab a ɔyɛ abakan, Abihu, Eleasa ne Itamar. </content>
        </verse>
        <verse num="3">
            <content>Yeinom ne Aaron mma, asɔfoɔ a wɔsraa wɔn ngo a wɔde hyɛɛ wɔn nsa sɛ wɔnni asɔfoɔ no din. </content>
        </verse>
        <verse num="4">
            <content> Na Nadab ne Abihu wuwuu AWURADE anim, sɛ wɔde anana gya bi kɔɔ AWURADE anim Sinai serɛ soɔ no, na wɔannya mma; na Eleasa ne Itamar dii asɔfoɔ wɔn agya Aaron anim.</content>
            <content> </content>
        </verse>
        <verse num="5">
            <content>Na AWURADE kasa kyerɛɛ Mose sɛ: </content>
        </verse>
        <verse num="6">
            <content> Fa Lewi abusuakuo no bra na fa wɔn bɛgyina ɔsɔfoɔ Aaron anim, na wɔnsom no, </content>
        </verse>
        <verse num="7">
            <content>na wɔnyɛ ɔno ne asafo no nyinaa adwuma mma wɔn, ahyiaeɛ ntomadan no anim, tenabea no ho som mu, </content>
        </verse>
        <verse num="8">
            <content> na wɔnhwɛ ahyiaeɛ ntomadan no mu nnoɔma nyinaa so nyɛ Israelfoɔ nnwuma mma wɔn, tenabea no ho som mu. </content>
        </verse>
        <verse num="9">
            <content>Na fa Lewifoɔ no ma Aaron ne ne mma no, wɔde wɔn ama no koraa afiri Israelfoɔ mu. </content>
        </verse>
        <verse num="10">
            <content> Na Aaron ne ne mma no deɛ, yi wɔn si hɔ na wɔnkura wɔn asɔfodie no mu; na ɔhɔhoɔ biara a ɔtwe pini ho no, wɔnku no.</content>
            <content> </content>
        </verse>
        <verse num="11">
            <content>Na AWURADE kasa kyerɛɛ Mose sɛ: </content>
        </verse>
        <verse num="12">
            <content> Na me deɛ, hwɛ, mafa Lewifoɔ no afiri Israelfoɔ mu asi Israelfoɔ mu mmakan a wɔbue ɔyafunu ano no nyinaa ananmu, enti Lewifoɔ no ayɛ me dea. </content>
        </verse>
        <verse num="13">
            <content>Na mmakan nyinaa yɛ me dea; da a mebobɔɔ Misraim asase so mmakan nyinaa no, meyɛɛ Israel mu mmakan nyinaa kronkron mefae, ɛfiri onipa so kɔsi afieboa so; wɔyɛ me dea: Mene AWURADE.</content>
            <content> </content>
        </verse>
        <verse num="14">
            <content>Na AWURADE kasa kyerɛɛ Mose, Sinai serɛ so sɛ: </content>
        </verse>
        <verse num="15">
            <content>Kan Lewi mma no sɛdeɛ wɔn mpanimfie ne wɔn mmusua teɛ, mmarima a wɔadi bosome ne akyire no nyinaa, kan wɔn. </content>
        </verse>
        <verse num="16">
            <content>Na Mose nam AWURADE asɛm no so kan wɔn sɛdeɛ ɔhyɛɛ no no. </content>
        </verse>
        <verse num="17">
            <content> Na yeinom ne Lewi mma, sɛdeɛ wɔn din teɛ: Gerson, Kohat ne Merari. </content>
        </verse>
        <verse num="18">
            <content>Na yeinom ne Gerson mma din, sɛdeɛ wɔn mmusuakuo teɛ: Libni ne Simei. </content>
        </verse>
        <verse num="19">
            <content>Na Kohat mma, sɛdeɛ wɔn mmusua teɛ, ne: Amram ne Isehar, Hebron ne Usiel. </content>
        </verse>
        <verse num="20">
            <content>Na Merari mma, sɛdeɛ wɔn mmusua teɛ ne: Mahli ne Musi. Yeinom ne Lewi mmusua no, sɛdeɛ wɔn mpanimfie teɛ.</content>
            <content> </content>
        </verse>
        <verse num="21">
            <content>Gerson deɛ ne Libni abusua ne Simei abusua; yeinom ne Gersonfoɔ mmusua no. </content>
        </verse>
        <verse num="22">
            <content>Wɔn mu wɔn a wɔkan wɔn no, mmarima a wɔadi bosome ne akyire no nyinaa, wɔn a wɔkan wɔn no yɛ mpem nson ne ahanum. </content>
        </verse>
        <verse num="23">
            <content>Gersonfoɔ mmusua yi kyeree nsraban tenabea no akyi wɔ atɔeɛ fam. </content>
        </verse>
        <verse num="24">
            <content>Na Gersonfoɔ agya fie bapɔmma ne Lael ba Eliasaf. </content>
        </verse>
        <verse num="25">
            <content>Na deɛ Gerson mma no nhwɛ wɔ ahyiaeɛ ntomadan no ho ne tenabea no ne ntomadan no, ne nkatasoɔ ne ahyiaeɛ ntomadan no ano nkataano no, </content>
        </verse>
        <verse num="26">
            <content>ne adihɔ no ho ntwamutam no ne adihɔ a ɛtwa tenabea no ne afɔrebukyia no ho hyia no ano nkataano ne ne ntampehoma, ntomadan no ho adwuma nyinaa.</content>
            <content> </content>
        </verse>
        <verse num="27">
            <content>Na Kohat deɛ ne Amramfoɔ abusua, Iseharfoɔ abusua, Hebronfoɔ abusua ne Usielfoɔ abusua; yeinom ne Kohatfoɔ mmusua no. </content>
        </verse>
        <verse num="28">
            <content>Mmarima a wɔadi bosome ne akyire no nyinaa dodoɔ yɛ mpem nwɔtwe ne ahansia. Wɔn na wɔyɛ kronkronbea no ho ahwɛfoɔ. </content>
        </verse>
        <verse num="29">
            <content>Kohat mma no mmusua nkyere nsraban tenabea no nkyɛn, anafoɔ fam. </content>
        </verse>
        <verse num="30">
            <content> Na Kohatfoɔ mmusua no agya fie bapɔmma ne Usiel ba Elisafan. </content>
        </verse>
        <verse num="31">
            <content> Na deɛ wɔnhwɛ ne adaka no, ɛpono no, kaneadua no, afɔrebukyia no ne kronkronbea hɔ nnoɔma nyinaa a wɔde som no ne ntwamutam no ne ɛho adwuma nyinaa. </content>
        </verse>
        <verse num="32">
            <content>Na Lewi mmapɔmma mu panin ne Ɔsɔfoɔ Aaron ba Eleasa, ɔne wɔn a wɔkura kronkronbea mu no so no mu panin.</content>
            <content> </content>
        </verse>
        <verse num="33">
            <content>Merari deɛ ne Mahli abusua ne Musi abusua; yeinom ne Merari mmusua no. </content>
        </verse>
        <verse num="34">
            <content>Na wɔn a wɔkan wɔn no, mmarima a wɔadi bosome ne akyire no nyinaa dodoɔ yɛ mpem nsia ne ahanu. </content>
        </verse>
        <verse num="35">
            <content>Na Merari mmusua no agya fie bapɔmma ne Abihail ba Suriel. Tenabea no nkyɛn na wɔnkyere wɔn nsraban atifi fam. </content>
        </verse>
        <verse num="36">
            <content>Na Merari mma no hwɛ adwuma ne tenabea no ntaaboɔ ne ne mmeamu ne n’adum ne ne nnyinasoɔ ne ɛho nnoɔma nyinaa ne ɛho adwuma nyinaa, </content>
        </verse>
        <verse num="37">
            <content>ne adihɔ no ho adum a ɛhyia ho no ne ne nnyinasoɔ ne ɛho mpɛɛwa ne ɛho ntampehoma so.</content>
            <content> </content>
        </verse>
        <verse num="38">
            <content> </content>
            <content> Na wɔn a wɔnkyere nsraban, ahyiaeɛ ntomadan no anim, apueeɛ no, ne Mose ne Aaron ne ne mmammarima a wɔkura kronkronbea no ma Israelfoɔ no; na ɔhɔhoɔ a ɔtwe pini no, wɔnku no. </content>
        </verse>
        <verse num="39">
            <content>Lewifoɔ a wɔkan wɔn a Mose ne Aaron nam AWURADE asɛm so kan wɔn, sɛdeɛ wɔn mmusua teɛ no, mmarima a wɔadi bosome ne akyire no nyinaa yɛ mpemaduonu mmienu.</content>
            <content> </content>
        </verse>
        <verse num="40">
            <content>Na AWURADE ka kyerɛɛ Mose sɛ: Kan Israelfoɔ no mu mmakan mmarima a wɔadi bosome ne akyire nyinaa, na bu wɔn din dodoɔ ano; </content>
        </verse>
        <verse num="41">
            <content>na fa Lewifoɔ no ma me — mene AWURADE — fa wɔn si Israelfoɔ mu mmakan nyinaa ananmu, ne Lewifoɔ afieboa, si Israelfoɔ no afieboa mmakan nyinaa ananmu. </content>
        </verse>
        <verse num="42">
            <content>Na Mose kan Israelfoɔ mu mmakan nyinaa sɛdeɛ AWURADE hyɛɛ no no. </content>
        </verse>
        <verse num="43">
            <content>Na mmakan mmarima a wɔadi bosome ne akyire no nyinaa din dodoɔ, sɛdeɛ wɔn a wɔkan no teɛ no ano si mpemaduonu mmienu ne ahanu aduɔson mmiɛnsa.</content>
            <content> </content>
        </verse>
        <verse num="44">
            <content>Na AWURADE kasa kyerɛɛ Mose sɛ: </content>
        </verse>
        <verse num="45">
            <content> Fa Lewifoɔ si Israelfoɔ mu mmakan nyinaa ananmu ne Lewifoɔ afieboa si wɔn afieboa ananmu, na Lewifoɔ no nyɛ me dea: Mene AWURADE. </content>
        </verse>
        <verse num="46">
            <content> Na Israelfoɔ mmakan mu nnipa ahanu aduɔson mmiɛnsa a wɔboro Lewifoɔ soɔ no agyedeɛ deɛ, </content>
        </verse>
        <verse num="47">
            <content>gye obiara dwetɛbena nnum, sɛdeɛ kronkronbea dwetɛbena teɛ na gyeɛ, gera aduonu nyɛ dwetɛbena baako; </content>
        </verse>
        <verse num="48">
            <content>na fa dwetɛ a ɛyɛ wɔn a wɔboro wɔn soɔ no agyedeɛ no ma Aaron ne ne mma. </content>
        </verse>
        <verse num="49">
            <content>Na Mose gyegyee dwetɛ no wɔn a wɔboro wɔn a Lewifoɔ gyee wɔn no soɔ hɔ. </content>
        </verse>
        <verse num="50">
            <content>Israelfoɔ mmakan hɔ na ɔgyegyee dwetɛ no, apem ahasa aduosia nnum, sɛdeɛ kronkronbea dwetɛbena teɛ. </content>
        </verse>
        <verse num="51">
            <content>Na Mose nam AWURADE asɛm so de wɔn a wɔagye wɔn no tiri dwetɛ no maa Aaron ne ne mma, sɛdeɛ AWURADE hyɛɛ Mose no.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Eks 6.23 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Lew 10.1-2</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Eks 32.29</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Num 4</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Num 1.51</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Num 8.16; Eks 13.2</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Eks 6.16-19</content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Lew 10.4</content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Num 7.9</content>
        </note>
        <note kind="CROSS_REFERENCES">
            <content kind="REF_VERSE_START">38</content>
            <content>: Num 3.10 </content>
        </note>
        <note kind="CROSS_REFERENCES">
            <content kind="REF_VERSE_START">45</content>
            <content>: Num 3.12</content>
        </note>
        <note kind="CROSS_REFERENCES">
            <content kind="REF_VERSE_START">46</content>
            <content>: Num 3.39, 43</content>
        </note>
    </chapter>
    <chapter num="4">
        <verse num="1">
            <content>Na AWURADE kasa kyerɛɛ Mose ne Aaron sɛ: </content>
        </verse>
        <verse num="2">
            <content>Bu Kohat mma no ano firi Lewi mma no mu, sɛdeɛ wɔn mmusua ne wɔn mpanimfie teɛ, </content>
        </verse>
        <verse num="3">
            <content> fa firi deɛ wadi mfeɛ aduasa de rekorɔ no so kɔsi deɛ wadi mfeɛ aduonum so, wɔn a wɔbɛtumi akɔ ɔsa nyinaa, na wɔnyɛ m’adwuma ahyiaeɛ ntomadan no mu.</content>
            <content> </content>
        </verse>
        <verse num="4">
            <content>Yei ne Kohat mma no ahyiaeɛ ntomadan no mu som adwuma: Akronkronneɛ mu ade kronkron no. </content>
        </verse>
        <verse num="5">
            <content>Na sɛ nsraban no rebɛtu a, Aaron ne ne mma mmra mmɛyi ntwamutam no, na wɔmfa nkata adanseɛ adaka no ho, </content>
        </verse>
        <verse num="6">
            <content>na wɔmfa sukraman nwoma akatasoɔ nto so, na wɔmfa bibitoma mu nsɛ so, na wɔmfa ne mpoma no nwurawura mu. </content>
        </verse>
        <verse num="7">
            <content>Na wɔmfa bibitoma nkata anim pono no so, na wɔmfa nyowa no ne nyowaa ne nkoraa ne nkuruwa a wɔde hwie no nsisi so, na daa paanoo no nsisi so; </content>
        </verse>
        <verse num="8">
            <content>na wɔmfa ntoma kɔkɔɔ nsɛ nnoɔma no so, na wɔmfa sukraman nwoma akatasoɔ nkata ho, na wɔmfa ne mpoma nwurawura mu. </content>
        </verse>
        <verse num="9">
            <content> Na wɔmfa bibitoma nkata kaneadua no ne ne nkanea ne n’adaawa ne ne nso nkukuwa ne ne ngo ntoa a wɔde som no nyinaa ho. </content>
        </verse>
        <verse num="10">
            <content>Na wɔmfa ɛno ne ɛho nnoɔma nyinaa nhyɛ sukraman nwoma nkatasoɔ no mu, na wɔmfa nto pata no so. </content>
        </verse>
        <verse num="11">
            <content>Na wɔmfa bibitoma nsɛ sika afɔrebukyia no so, na wɔmfa sukraman nwoma nkata ho, na wɔmfa ne mpoma nwurawura mu. </content>
        </verse>
        <verse num="12">
            <content>Na wɔmfa ɔsom nnoɔma a wɔde som kronkronbea hɔ no nyinaa nhyɛ bibitoma mu, na wɔmfa sukraman nwoma nkatasoɔ nkata ho, na wɔmfa nto pata no so. </content>
        </verse>
        <verse num="13">
            <content>Na afɔrebukyia no, wɔnsesa so nso ngu, na wɔmfa ntoma a ɛbere dum nsɛ so, </content>
        </verse>
        <verse num="14">
            <content>na wɔmfa ɛho nnoɔma a wɔde som so nyinaa, nsramma kukuwa ne adinam ne sofi ne nkoraa no, afɔrebukyia no ho nnoɔma nyinaa, na wɔmfa sukraman nwoma akatasoɔ nsɛ so, na wɔmfa ɛho mpoma no nwurawura mu. </content>
        </verse>
        <verse num="15">
            <content> Na nsraban no rebɛtu na Aaron ne ne mma no wie akronkronneɛ no ne kronkronbea nnoɔma no nyinaa ho kata a, ɛno akyi ansa na Kohat mma nhyɛne mu nkɔma soɔ, na wɔanka akronkronneɛ no amma wɔanwuwu. Yei ne Kohat mma no adwuma ahyiaeɛ ntomadan no mu.</content>
            <content> </content>
        </verse>
        <verse num="16">
            <content>Na Ɔsɔfoɔ Aaron ba Eleasa ahwɛdeɛ ne kanea ngo ne nnuhwam ne daa aduane afɔdeɛ ne sra ngo no, tenabea no nyinaa ne deɛ ɛwɔ mu nyinaa so hwɛ, kronkronbea hɔ ne ɛho nnoɔma fam.</content>
            <content> </content>
        </verse>
        <verse num="17">
            <content>Na AWURADE kasa kyerɛɛ Mose ne Aaron sɛ: </content>
        </verse>
        <verse num="18">
            <content>Momma wɔntwa Kohatfoɔ mmusua mu abusuakuo no mmfiri Lewifoɔ mu, na yei na monyɛ mma wɔn, </content>
        </verse>
        <verse num="19">
            <content>na wɔanya nkwa na wɔanwuwu sɛ wɔabɛn akronkronneɛ mu ade kronkron no: Aaron ne ne mma no nhyɛne mu, na wɔmfa wɔn nsisi wɔn adwuma ne wɔn asɛdeɛ ho; </content>
        </verse>
        <verse num="20">
            <content> na wɔn deɛ, wɔnnhyɛne mu mmfa wɔn ani mmɛbɔ akronkronneɛ no so, na wɔanwuwu.</content>
            <content> </content>
        </verse>
        <verse num="21">
            <content>Na AWURADE kasa kyerɛɛ Mose sɛ: </content>
        </verse>
        <verse num="22">
            <content>Bu Gerson mma no nso ano, sɛdeɛ wɔn mpanimfie ne wɔn mmusua teɛ; </content>
        </verse>
        <verse num="23">
            <content>kan wɔn firi deɛ wadi mfeɛ aduasa de rekorɔ so kɔsi deɛ wadi mfeɛ aduonum so, wɔn a wɔbɛtumi akɔ ɔsa nyinaa, na wɔnsom ahyiaeɛ ntomadan no ho. </content>
        </verse>
        <verse num="24">
            <content>Yei ne Gersonfoɔ mmusua no som a wɔnsom na wɔnsoa nnoɔma: </content>
        </verse>
        <verse num="25">
            <content>Wɔn na wɔnsoa tenabea no ntoma no ne ahyiaeɛ ntomadan no, ne nkatasoɔ, ne sukraman akatasoɔ a ɛwɔ soɔ no ne ahyiaeɛ ntomadan no ano nkataano no, </content>
        </verse>
        <verse num="26">
            <content>ne adihɔ no ho ntwamutam ne adihɔ a ɛtwa tenabea ne afɔrebukyia no ho hyia no aboboano nkataano no ne ne ntampehoma ne ɛho adwuma ho nnoɔma nyinaa; na wɔnyɛ biribiara a ɛhia sɛ wɔyɛ no wɔ ho. </content>
        </verse>
        <verse num="27">
            <content>Aaron ne ne mma asɛm so na Gersonfoɔ mma no nyɛ wɔn adwuma nyinaa, wɔn asɛdeɛ nyinaa ne wɔn adwuma no nyinaa fam; na momfa wɔn nnwuma nyinaa nhyɛ wɔn nsa na wɔnhwɛ so. </content>
        </verse>
        <verse num="28">
            <content>Yei ne Gersonfoɔ mma mmusua no ahyiaeɛ ntomadan no mu som adwuma, na wɔn adwuma no sohwɛ wɔ Ɔsɔfoɔ Aaron ba Itamar nsam.</content>
            <content> </content>
        </verse>
        <verse num="29">
            <content>Merari mma no nso, kan wɔn sɛdeɛ wɔn mmusua ne wɔn mpanimfie teɛ. </content>
        </verse>
        <verse num="30">
            <content>Kan wɔn firi deɛ wadi mfeɛ aduasa de rekorɔ so kɔsi deɛ wadi mfeɛ aduonum so, obiara a ɔbɛtumi akɔ ɔsa, na wɔnyɛ ahyiaeɛ ntomadan no ho adwuma. </content>
        </verse>
        <verse num="31">
            <content>Na yei ne nnesoa a wɔnsoa sɛ wɔn ahyiaeɛ ntomadan no mu adwuma; tenabea no ntaaboɔ ne ne mmeamu ne n’adum ne ne nnyinasoɔ, </content>
        </verse>
        <verse num="32">
            <content>ne adihɔ a ɛhyia ho no adum ne ne nnyinasoɔ ne ne mpɛɛwa ne ne ntampehoma ne ɛho nnoɔma ne deɛ ɛkeka ho nyinaa; na monkan nnoɔma a wɔnsoa no mmobɔ din mfa nhyɛ wɔn nsa. </content>
        </verse>
        <verse num="33">
            <content>Yei ne Merari mma mmusua no adwuma, wɔn ahyiaeɛ ntomadan no mu adwuma nyinaa, wɔ Ɔsɔfoɔ Aaron ba Itamar nsam.</content>
            <content> </content>
        </verse>
        <verse num="34">
            <content>Na Mose ne Aaron ne asafo no mu mmapɔmma no kɔkan Kohatfoɔ mma no sɛ wɔn mmusua ne wɔn mpanimfie teɛ, </content>
        </verse>
        <verse num="35">
            <content>wɔde firi deɛ wadi mfeɛ aduasa so de kɔsi deɛ wadi mfeɛ aduonum so, wɔn a wɔbɛtumi akɔ ɔsa nyinaa sɛ wɔnyɛ ahyiaeɛ ntomadan no mu adwuma. </content>
        </verse>
        <verse num="36">
            <content>Na wɔn nnipa a wɔkan wɔn wɔn mmusua no soɔ yɛ mpennu ahanson aduonum. </content>
        </verse>
        <verse num="37">
            <content>Yeinom ne Kohatfoɔ mmusua mu nnipa a wɔkan wɔn, wɔn a wɔsom ahyiaeɛ ntomadan no mu nyinaa a Mose ne Aaron nam AWURADE asɛm a ɛwɔ Mose nsam so kan wɔn.</content>
            <content> </content>
        </verse>
        <verse num="38">
            <content>Na Gerson mma mu nnipa a wɔkan wɔn, sɛdeɛ wɔn mmusua ne wɔn mpanimfie teɛ, </content>
        </verse>
        <verse num="39">
            <content>firi deɛ wadi mfeɛ aduasa so de kɔsi deɛ wadi mfeɛ aduonum so, wɔn a wɔbɛtumi akɔ ɔsa nyinaa sɛ wɔnyɛ ahyiaeɛ ntomadan no mu adwuma. </content>
        </verse>
        <verse num="40">
            <content>Wɔn nnipa a wɔkan wɔn wɔn mmusua ne wɔn mpanimfie soɔ yɛ mpennu ahansia aduasa. </content>
        </verse>
        <verse num="41">
            <content>Yeinom ne Gerson mma mmusua mu nnipa a wɔkan wɔn, wɔn a wɔsom ahyiaeɛ ntomadan no mu nyinaa a Mose ne Aaron nam AWURADE asɛm so kan wɔn.</content>
            <content> </content>
        </verse>
        <verse num="42">
            <content>Na Merari mma mu nnipa a wɔkan wɔn, sɛdeɛ wɔn mmusua ne wɔn mpanimfie teɛ, </content>
        </verse>
        <verse num="43">
            <content>firi deɛ wadi mfeɛ aduasa so de kɔsi deɛ wadi mfeɛ aduonum so, wɔn a wɔbɛtumi akɔ ɔsa nyinaa sɛ wɔnyɛ ahyiaeɛ ntomadan no mu adwuma, </content>
        </verse>
        <verse num="44">
            <content>wɔn nnipa a wɔkan wɔn, sɛdeɛ mmusua teɛ, yɛ mpensa ne ahanu. </content>
        </verse>
        <verse num="45">
            <content>Yeinom ne Merari mma mmusua mu nnipa a wɔkan wɔn a Mose ne Aaron nam AWURADE asɛm a ɛwɔ Mose nsam no so kan wɔn.</content>
            <content> </content>
        </verse>
        <verse num="46">
            <content>Na Lewifoɔ a Mose ne Aaron ne Israel mmapɔmma no kan wɔn, sɛdeɛ wɔn mmusua ne wɔn mpanimfie teɛ, </content>
        </verse>
        <verse num="47">
            <content>firi deɛ wadi mfeɛ aduasa so de kɔsi deɛ wadi mfeɛ aduonum so, wɔn a wɔtumi yɛ ɔsom adwuma anaa nnesoasoa adwuma ahyiaeɛ ntomadan no mu no, </content>
        </verse>
        <verse num="48">
            <content>wɔn nnipa a wɔkan wɔn no yɛ mpem nwɔtwe ahanum aduɔwɔtwe. </content>
        </verse>
        <verse num="49">
            <content>Sɛdeɛ AWURADE nam Mose so hyɛeɛ no na wɔde wɔn sisii wɔn som adwuma ne asɛdeɛ ne deɛ wɔde hyɛɛ wɔn nsa no soɔ mmaako mmaako; sɛdeɛ AWURADE hyɛɛ Mose no.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: Num 8.24</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Eks 25.31</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Num 7.9; 2 Sa 6.6-7</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: 1 Sa 6.19</content>
        </note>
    </chapter>
    <chapter num="5">
        <verse num="1">
            <content>Na AWURADE kasa kyerɛɛ Mose sɛ: </content>
        </verse>
        <verse num="2">
            <content> Hyɛ Israelfoɔ no na wɔntu akwatafoɔ nyinaa ne wɔn a wɔn ho sene gu nyinaa ne obiara a ɔde efunu agu ne ho fi no mfiri nsraban no mu. </content>
        </verse>
        <verse num="3">
            <content> Ɔbarima ne ɔbaa na montu no, nsraban no akyi na montu wɔn nkorɔ, na wɔangu mo nsraban a mete mu wɔ mo mu no ho fi. </content>
        </verse>
        <verse num="4">
            <content>Israelfoɔ no yɛɛ saa, na wɔtuu wɔn kɔɔ nsraban no akyi; sɛdeɛ AWURADE ka kyerɛɛ Mose no, saa na Israelfoɔ no yɛeɛ.</content>
            <content> </content>
        </verse>
        <verse num="5">
            <content>Na AWURADE kasa kyerɛɛ Mose sɛ: </content>
        </verse>
        <verse num="6">
            <content> Kasa kyerɛ Israelfoɔ no sɛ: Ɔbarima anaa ɔbaa yɛ bɔne tia onipa bi de fom AWURADE a, </content>
        </verse>
        <verse num="7">
            <content>ɔmpae mu nka wɔn bɔne a wɔayɛ no, na ɔntua n’asodideɛ no abotene mfa abupɛn nnum mu baako nto so, na ɔmfa mma onipa a wayɛ bɔne atia no no. </content>
        </verse>
        <verse num="8">
            <content>Na sɛ onipa no awu na ɔnni busuani a ɔbɛn no bi a wɔde asodideɛ no bɛma no a, wɔmfa asodideɛ a ɛyɛ AWURADE dea no, wɔmfa mma ɔsɔfoɔ no nka mpata dwennini a wɔde rebɛpata ama no no ho. </content>
        </verse>
        <verse num="9">
            <content> Na mmasoɔ adeɛ biara Israelfoɔ no akronkronneɛ a wɔde brɛ ɔsɔfoɔ no nyinaa, nyɛ ne deɛ. </content>
        </verse>
        <verse num="10">
            <content>Na obiara akronkronneɛ yɛ ɔsɔfoɔ no dea; deɛ obiara de ma ɔsɔfoɔ no yɛ ne dea.</content>
            <content> </content>
        </verse>
        <verse num="11">
            <content>Na AWURADE kasa kyerɛɛ Mose sɛ: </content>
        </verse>
        <verse num="12">
            <content>Kasa kyerɛ Israelfoɔ na ka kyerɛ wɔn sɛ: Sɛ ɔbarima bi yere firi n’akyi na ɔkɔfom no, </content>
        </verse>
        <verse num="13">
            <content>na ɔbarima bi ne no da na sɛ wammɔ so ankyerɛ ne kunu, na ne kunu no nnim sɛ ne ho agu fi na ɛho danseni nni hɔ, na wɔankye no wɔ so, </content>
        </verse>
        <verse num="14">
            <content>na ninkuntwe honhom ba ɔbarima no so na ɔtwe ne yere no ho ninkunu, na ɔbaa no agu ne ho fi ampa, — anaasɛ ninkuntwe honhom ba ne so na ɔtwe ne yere ho ninkunu na ɔbaa no nguu ne ho fi a, </content>
        </verse>
        <verse num="15">
            <content>ɛnneɛ ɔbarima no mfa ne yere no mmra ɔsɔfoɔ no anim. Na ɔmfa ɔbaa no ho ayɛyɛdeɛ, atokosiam olonka abupɛn du mu baako mmra: Ɔnngu so ngo nanso ɔnnto so ohwamfufuo, na ɛyɛ ninkunu ho aduane afɔdeɛ, nkaeɛ aduane afɔdeɛ a wɔde kae amumuyɛ.</content>
            <content> </content>
        </verse>
        <verse num="16">
            <content>Na ɔsɔfoɔ no mfa ɔbaa no mmra mmɛgyina AWURADE anim. </content>
        </verse>
        <verse num="17">
            <content> Na ɔsɔfoɔ no nsa nsu kronkron ngu kukuo bi mu, na ɔnsa tenabea hɔ fam mfuturo bi, na ɔmfa ngu nsuo no mu; </content>
        </verse>
        <verse num="18">
            <content>na ɔsɔfoɔ no mfa ɔbaa no nnyina AWURADE anim, na ɔnyi ne tiri so akatasoɔ, na ɔmfa nkaeɛ aduane afɔdeɛ a ɛne ninkuntwe aduane afɔdeɛ nhyɛ ne nsam, na ɔsɔfoɔ no nkura nsu nwononwono a ɛde nnome ba no ne nsam. </content>
        </verse>
        <verse num="19">
            <content>Na ɔsɔfoɔ no mma no nni nse na ɔnka nkyerɛ ɔbaa no sɛ: Sɛ ɔbarima bi ne wo nnae, na sɛ womfirii wo kunu akyiri nkɔguu wo ho fi a, wo ho bɛyɛ tɔtorɔtɔɔ afiri nsu nwononwono a ɛde nnome ba yi ho; </content>
        </verse>
        <verse num="20">
            <content>na sɛ woafiri wo kunu akyi, na sɛ wo ho agu fi na woama obi ho aka wo sɛ wo kunu a, — </content>
        </verse>
        <verse num="21">
            <content>ɛno deɛ ɔsɔfoɔ no mma ɔbaa no nni saa nse yi, na ɔsɔfoɔ no nka nkyerɛ ɔbaa no sɛ: AWURADE mfa wo nyɛ nnome ne ntam, wo man mu, sɛ AWURADE bɛma w’asrɛ atotɔ mu na wo yafunu ahonhon; </content>
        </verse>
        <verse num="22">
            <content>na nsuo a ɛde nnome ba yi ahyɛne wo nsono mu ahonhon wo yafunu na w’asrɛ atotɔ mu! Na ɔbaa no nka sɛ: Amen, Amen!</content>
            <content> </content>
        </verse>
        <verse num="23">
            <content>Na ɔsɔfoɔ no ntwerɛ nnome yi ngu nwoma so, na ɔnhohoro ngu nsu nwononwono no mu, </content>
        </verse>
        <verse num="24">
            <content>na ɔmma ɔbaa no nnom nsu nwononwono a ɛde nnome ba no, na nsuo a ɛde nnome ba no nkɔ ne mu nkɔyɛ nwononwono. </content>
        </verse>
        <verse num="25">
            <content>Na ɔsɔfoɔ no nnye ɔbaa no nsam ninkuntwe ho aduane afɔdeɛ no, na ɔnhim aduane afɔdeɛ no AWURADE anim, na ɔmfa mpini afɔrebukyia no; </content>
        </verse>
        <verse num="26">
            <content>na ɔsɔfoɔ no mfa aduane afɔdeɛ no nsa ma nyɛ nkaeɛ adeɛ, na ɔnhye wɔ afɔrebukyia no so, na ɛno akyiri no, ɔmma ɔbaa no nnom nsuo no. </content>
        </verse>
        <verse num="27">
            <content>Na sɛ ɔma no nom a, na sɛ, wagu ne ho fi na wayɛ ne kunu bɔne a, ɛnneɛ nsuo a ɛde nnome ba no bɛhyɛne ne mu akɔyɛ no nwono, na ne yafunu ahon na n’asrɛ atotɔ mu, na ɔbaa no adane nnome, ne man mu. </content>
        </verse>
        <verse num="28">
            <content>Na sɛ ɔbaa no ho nguu fi na ne ho te a, ɛnneɛ ne ho bɛyɛ tɔtorɔtɔɔ, na wanya mma.</content>
            <content> </content>
        </verse>
        <verse num="29">
            <content>Yei ne ninkuntwe ho mmara. Sɛ ɔbaa bi firi ne kunu akyi kɔgu ne ho fi </content>
        </verse>
        <verse num="30">
            <content>anaasɛ ninkuntwe honhom ba ɔbarima bi so na ɔtwe ne yere ho ninkunu a, ɔmfa ɔbaa no mmɛgyina AWURADE anim, na ɔsɔfoɔ no nyɛ no sɛdeɛ mmara yi hyɛ nyinaa. </content>
        </verse>
        <verse num="31">
            <content>Na ɔbarima no ho bɛyɛ tɔtorɔtɔɔ afiri amumuyɛ no ho, na ɔbaa no asoa n’amumuyɛ.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Lew 13.46; 15.2</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Num 12.14; 35.34</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Lew 6.2-7</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Num 18.8</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Eks 30.18</content>
        </note>
    </chapter>
    <chapter num="6">
        <verse num="1">
            <content>Na AWURADE kasa kyerɛɛ Mose sɛ: </content>
        </verse>
        <verse num="2">
            <content> Kasa kyerɛ Israelfoɔ no sɛ: Sɛ ɔbarima anaa ɔbaa bi de ne ho kɔhyɛ ahotuafoɔ mu hyɛ bɔ sɛ ɔbɛtua ne ho adeɛ de ne ho ama AWURADE a, </content>
        </verse>
        <verse num="3">
            <content> ɛnneɛ ɔntua ne ho bobesa ne nsa nyinaa; ɔnnnom bobesa a emu ka ne nsa a emu ka, na adeɛ biara a wɔde bobe aba ayɛ nso, ɔnnnom, na bobe aba mono ne dwane nso, ɔnnni; </content>
        </verse>
        <verse num="4">
            <content>n’ahotua nna nyinaa mu, biribiara a wɔde bobe ho biribi ayɛ, ne nsoeɛ mu aba oo, ne hono oo, ɔnnni.</content>
            <content> </content>
        </verse>
        <verse num="5">
            <content> </content>
            <content> N’ahotua bɔhyɛ nna nyinaa mu no yiwan biara nnka ne ti; ɔnyɛ kronkron nkɔsi sɛ nna a ɔtuaa ne ho maa AWURADE no bɛwie duro; ɔnsi atimum. </content>
        </verse>
        <verse num="6">
            <content>Nna a watua ne ho adeɛ ama AWURADE no, ɔnnkɔ efunu ho. </content>
        </verse>
        <verse num="7">
            <content> N’agya ne ne na ne ne nuabarima ne ne nuabaa wuo mu mpo, ɔnnkɔgu ne ho fi, ɛfiri sɛ ne Nyankopɔn ahotua wɔ n’atifi. </content>
        </verse>
        <verse num="8">
            <content>N’ahotua nna nyinaa ɔyɛ kronkron ma AWURADE.</content>
            <content> </content>
        </verse>
        <verse num="9">
            <content> </content>
            <content> Na sɛ obi kɔwu mpofirim wɔ ne nkyɛn ma ɔgu n’ahotua tiri ho fi a, ɔnyi ne tiri n’ahodwira da a ɛne da a ɛtɔ so nson no mu. </content>
        </verse>
        <verse num="10">
            <content> Na ɛda a ɛtɔ so nwɔtwe no, ɔmfa anyankuku mmienu anaa mmorɔnoma mma mmienu mmrɛ ɔsɔfoɔ no ahyiaeɛ ntomadan no ano. </content>
        </verse>
        <verse num="11">
            <content>Na ɔsɔfoɔ no mfa baako mmɔ bɔne ho afɔdeɛ, na baako nso ɔmfa nyɛ ɔhyeɛ afɔdeɛ, na ɔmpata mma no sɛ efunu no nti wafom, na ɔnyɛ ne tiri kronkron bio da no ara. </content>
        </verse>
        <verse num="12">
            <content>Na ɔntua ne ho adeɛ mma AWURADE n’ahotua nna no, na ɔmfa odwanten ba a wadi afe mmra mmɛbɔ asodie ho afɔdeɛ; na kane nna no ayera, ɛfiri sɛ n’ahotua no ho agu fi.</content>
            <content> </content>
        </verse>
        <verse num="13">
            <content>Na yei ne ahotuafoɔ ho mmara: Ɛda a n’ahotua nna wie duro no, wɔmfa no mmra ahyiaeɛ ntomadan ano, </content>
        </verse>
        <verse num="14">
            <content>na ɔmfa n’ayɛyɛdeɛ mmrɛ AWURADE; odwanten ba a wadi afe a ɔdi mu baako mmɛbɔ ɔhyeɛ afɔdeɛ, ne odwammereɛ baako a wadi afe a ɔdi mu nso mmɛbɔ bɔne ho afɔdeɛ ne odwennini baako a ɔdi mu mmɛbɔ asomdwoeɛ afɔdeɛ; </content>
        </verse>
        <verse num="15">
            <content>ne apiti paanoo, esiam taterɛ a wɔde ngo afɔre, ne apiti ɔfam a wɔasra ho ngo kɛntɛn, ne ɛho aduane afɔdeɛ ne ahwiesa. </content>
        </verse>
        <verse num="16">
            <content>Na ɔsɔfoɔ no mfa mmra AWURADE anim, na ɔmmɔ ne bɔne ne ne hyeɛ afɔdeɛ. </content>
        </verse>
        <verse num="17">
            <content>Na ɔmfa odwennini no mmɔ AWURADE asomdwoeɛ afɔdeɛ nka apiti kɛntɛn no ho, na ɔsɔfoɔ no mmɔ n’aduane afɔdeɛ ne n’ahwiesa afɔdeɛ. </content>
        </verse>
        <verse num="18">
            <content> Na ɔhotuafoɔ no nyi n’ahotua ti ahyiaeɛ ntomadan no ano, na ɔmfa n’ahotua tirinwi no ngu asomdwoeɛ afɔdeɛ no ase gya mu. </content>
        </verse>
        <verse num="19">
            <content>Na ɔsɔfoɔ no mfa odwennini no basa a wɔanoa ne kɛntɛn no mu apiti taterɛ baako ne apiti ɔfam baako ngu ɔhotuafoɔ a wanya ayi n’ahotua no nsam; </content>
        </verse>
        <verse num="20">
            <content> na ɔsɔfoɔ no nhim no ohim afɔdeɛ AWURADE anim, ɛyɛ kronkron ma ɔsɔfoɔ no, ɛne ohim yan ne mmasoɔ srɛ no; ɛno akyiri no ɔhotuafoɔ no nnom bobesa. </content>
        </verse>
        <verse num="21">
            <content>Yei ne mmara a ɛda hɔ ma ɔhotuafoɔ a, n’ahotua nti, wahyɛ n’ayɛyɛdeɛ ho bɔ ama AWURADE, de ka deɛ ne nsa bɛso soɔ ho; sɛ ne bɔ a ɔhyɛeɛ no teɛ no, saa na ɔmfa n’ahotua mmara so nyɛ.</content>
            <content> </content>
        </verse>
        <verse num="22">
            <content>Na AWURADE kasa kyerɛɛ Mose sɛ: </content>
        </verse>
        <verse num="23">
            <content> Kasa kyerɛ Aaron ne ne mma no sɛ: Sɛdeɛ monhyira Israelfoɔ no nka nkyerɛ wɔn nie: </content>
        </verse>
        <verse num="24">
            <content> AWURADE nhyira wo, na ɔnhwɛ wo so; </content>
        </verse>
        <verse num="25">
            <content> AWURADE nte n’anim nkyerɛ wo, na ɔnnom wo; </content>
        </verse>
        <verse num="26">
            <content> AWURADE mma n’ani so nhwɛ wo, na ɔmma wo asomdwoeɛ. </content>
        </verse>
        <verse num="27">
            <content>Na wɔmfa me din nto Israelfoɔ so, na me deɛ, mɛhyira wɔn.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: 1 Sa 1.11</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Luk 1.15</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Ate 13.5 </content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Lew 21.11</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Num 19.11 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Lew 5.7</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Aso 18.18</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Lew 7.29-34</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Lew 9.22-23</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Dwom 121</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Dwom 80.3</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Dwom 69.16-17</content>
        </note>
    </chapter>
    <chapter num="7">
        <verse num="1">
            <content> </content>
            <content> Na Mose wiee tenabea no sie, na ɔsraa ho ngo, na ɔyɛɛ no ne ɛho nnoɔma nyinaa ne afɔrebukyia no ne ɛho nnoɔma nyinaa kronkron, na ɔsraa ho ngo na ɔyɛɛ ho kronkron no, </content>
        </verse>
        <verse num="2">
            <content>Israel mmapɔmma, wɔn mpanimfie so atitire a wɔyɛ mmusuakuo no asafohempanin a wɔhwɛ wɔn a wɔkan wɔn no soɔ no de ayɛyɛdeɛ bae. </content>
        </verse>
        <verse num="3">
            <content>Na wɔde wɔn ayɛyɛdeɛ baa AWURADE anim. Nteaseɛnam a ɛso wɔ nkatasoɔ nsia ne anantwie dummienu; mmapɔmma baanu de nteaseɛnam baako, na obiara de nantwie baako; na wɔde baa tenabea no anim. </content>
        </verse>
        <verse num="4">
            <content>Na AWURADE ka kyerɛɛ Mose sɛ: </content>
        </verse>
        <verse num="5">
            <content>Gye no wɔn nsam, na wɔmfa nyɛ ahyiaeɛ ntomadan no ho adwuma, na fa ma Lewifoɔ no, obiara sɛdeɛ n’adwuma teɛ. </content>
        </verse>
        <verse num="6">
            <content>Na Mose de nteaseɛnam ne anantwie no maa Lewifoɔ no. </content>
        </verse>
        <verse num="7">
            <content>Ɔde nteaseɛnam mmienu ne anantwie nnan maa Gerson mma sɛdeɛ wɔn adwuma teɛ, </content>
        </verse>
        <verse num="8">
            <content> na ɔde nteaseɛnam nnan ne anantwie nwɔtwe maa Merari mma, sɛdeɛ wɔn adwuma teɛ, wɔ Ɔsɔfoɔ Aaron ba Itamar nsam; </content>
        </verse>
        <verse num="9">
            <content> na Kohat mma deɛ, wamma wɔn bi, ɛfiri sɛ wɔn adwuma ne sɛ wɔsoa kronkronbea ho nnoɔma no wɔn mmatiri soɔ.</content>
            <content> </content>
        </verse>
        <verse num="10">
            <content> </content>
            <content> Na mmapɔmma no de afɔrebukyia no adwiradeɛ bae, da a wɔsraa no ngo no; na wɔde wɔn ayɛyɛdeɛ baa afɔrebukyia no anim. </content>
        </verse>
        <verse num="11">
            <content> Na AWURADE ka kyerɛɛ Mose sɛ: Mmapɔmma no mfa wɔn afɔrebukyia dwira ho ayɛyɛdeɛ mmra mmaako mmaako, obiara ne ne da.</content>
            <content> </content>
        </verse>
        <verse num="12">
            <content>Na deɛ ɔde n’ayɛyɛdeɛ baa da a ɛdi kan ne Aminadab ba Nahason a ɔfiri Yuda abusuakuo mu no. </content>
        </verse>
        <verse num="13">
            <content>Na n’ayɛyɛdeɛ ne dwetɛ ayowa baako a ano si nnwetɛbena ɔha aduasa; dwetɛ koraa baako a ano si nnwetɛbena aduɔson, sɛdeɛ kronkronbea dwetɛbena teɛ; ne mmienu no, na esiam a wɔde ngo afɔre de rekɔyɛ aduane afɔdeɛ ayeyɛ no amaama; </content>
        </verse>
        <verse num="14">
            <content>sika ayowa baako a ano si nnwetɛbena du a aduhwam ayɛ no ma; </content>
        </verse>
        <verse num="15">
            <content>nantwinini baako, odwennini baako, odwanten ba baako a wadi afe a wɔde wɔn rekɔbɔ ɔhyeɛ afɔdeɛ; </content>
        </verse>
        <verse num="16">
            <content>ɔpapo baako a wɔde rekɔbɔ bɔne ho afɔdeɛ; </content>
        </verse>
        <verse num="17">
            <content>ne asomdwoeɛ afɔdeɛ deɛ: Anantwie mmienu, adwennini nnum, mpapo nnum, nnwanten mma a wɔadi afe afe nnum. Yei ne Aminadab ba Nahason ayɛyɛdeɛ.</content>
            <content> </content>
        </verse>
        <verse num="18">
            <content>Da a ɛtɔ so mmienu no, Suar ba Netanel a ɔyɛ Isakar bapɔmma de bae. </content>
        </verse>
        <verse num="19">
            <content>N’ayɛyɛdeɛ a ɔde baeɛ ne: Dwetɛ ayowa baako a ano si nnwetɛbena ɔha aduasa; dwetɛ koraa baako, nnwetɛbena aduɔson, sɛdeɛ kronkronbea dwetɛbena teɛ; ne mmienu no, na esiam a wɔde ngo afɔre de rekɔyɛ aduane afɔdeɛ ayeyɛ no amaama; </content>
        </verse>
        <verse num="20">
            <content>sika nnwetɛbena du ayowa baako a aduhwam ayɛ no ma; </content>
        </verse>
        <verse num="21">
            <content>nantwinini baako, odwennini baako, odwanten ba baako a wadi afe a wɔde rekɔbɔ ɔhyeɛ afɔdeɛ; </content>
        </verse>
        <verse num="22">
            <content>ɔpapo baako a wɔde rekɔbɔ bɔne ho afɔdeɛ; </content>
        </verse>
        <verse num="23">
            <content>ne asomdwoeɛ afɔdeɛ deɛ: Anantwie mmienu, adwennini nnum, mpapo nnum, nnwanten mma a wɔadi afe afe nnum. Yei ne Suar ba Netanel ayɛyɛdeɛ.</content>
            <content> </content>
        </verse>
        <verse num="24">
            <content>Da a ɛtɔ so mmiɛnsa no, Sebulon mma bapɔmma Helon ba Eliab de n’ayɛyɛdeɛ bae. </content>
        </verse>
        <verse num="25">
            <content>N’ayɛyɛdeɛ ne: Dwetɛ ayowa baako a ano si nnwetɛbena ɔha aduasa, dwetɛ koraa baako, nnwetɛbena aduɔson, sɛdeɛ kronkronbea dwetɛbena teɛ; ne mmienu no, na esiam a wɔde ngo afɔre de rekɔyɛ aduane afɔdeɛ ayeyɛ no amaama; </content>
        </verse>
        <verse num="26">
            <content>sika nnwetɛbena du ayowa baako a aduhwam ayɛ no ma; </content>
        </verse>
        <verse num="27">
            <content>nantwinini baako, odwennini baako, odwanten ba baako a wadi afe a wɔde rekɔbɔ ɔhyeɛ afɔdeɛ; </content>
        </verse>
        <verse num="28">
            <content>ɔpapo baako a wɔde rekɔbɔ bɔne ho afɔdeɛ; </content>
        </verse>
        <verse num="29">
            <content>ne asomdwoeɛ afɔdeɛ deɛ: Anantwie mmienu, adwennini nnum, mpapo nnum nnwanten mma a wɔadi afe afe nnum. Yei ne Helon ba Eliab ayɛyɛdeɛ.</content>
            <content> </content>
        </verse>
        <verse num="30">
            <content>Da a ɛtɔ so nnan no, Ruben mma bapɔmma Sedeur ba Elisur nso bae. </content>
        </verse>
        <verse num="31">
            <content>N’ayɛyɛdeɛ ne: Dwetɛ ayowa baako a ano si nnwetɛbena ɔha aduasa; dwetɛ koraa baako, nnwetɛbena aduɔson, sɛdeɛ kronkronbea dwetɛbena teɛ; ne mmienu no, na esiam a wɔde ngo afɔre de rekɔyɛ aduane afɔdeɛ ayeyɛ no amaama; </content>
        </verse>
        <verse num="32">
            <content>sika nnwetɛbena du ayowa baako a aduhwam ayɛ no ma; </content>
        </verse>
        <verse num="33">
            <content>nantwinini baako, odwennini baako, odwanten ba baako a wadi afe a wɔde rekɔbɔ ɔhyeɛ afɔdeɛ; </content>
        </verse>
        <verse num="34">
            <content>ɔpapo baako a wɔde rekɔbɔ bɔne ho afɔdeɛ; </content>
        </verse>
        <verse num="35">
            <content>ne asomdwoeɛ afɔdeɛ deɛ: Anantwie mmienu, adwennini nnum, mpapo nnum, nnwanten mma a wɔadi afe afe nnum. Yei ne Sedeur ba Elisur ayɛyɛdeɛ.</content>
            <content> </content>
        </verse>
        <verse num="36">
            <content>Da a ɛtɔ so nnum no, Simeon mma bapɔmma Surisadai ba Selumiel, </content>
        </verse>
        <verse num="37">
            <content>n’ayɛyɛdeɛ ne: Dwetɛ ayowa baako a ano si nnwetɛbena ɔha aduasa; dwetɛ koraa baako, nnwetɛbena aduɔson, sɛdeɛ kronkronbea dwetɛbena teɛ; ne mmienu no, na esiam a wɔde ngo afɔre de rekɔyɛ aduane afɔdeɛ ayeyɛ no amaama; </content>
        </verse>
        <verse num="38">
            <content>sika nnwetɛbena du ayowa baako a aduhwam ayɛ no ma; </content>
        </verse>
        <verse num="39">
            <content>nantwinini baako, odwennini baako, odwanten ba baako a wadi afe a wɔde rekɔbɔ ɔhyeɛ afɔdeɛ; </content>
        </verse>
        <verse num="40">
            <content>ɔpapo baako a wɔde rekɔbɔ bɔne ho afɔdeɛ; </content>
        </verse>
        <verse num="41">
            <content>ne asomdwoeɛ afɔdeɛ deɛ: Anantwie mmienu, adwennini nnum, mpapo nnum, nnwanten mma a wɔadi afe afe nnum. Yei ne Surisadai ba Selumiel ayɛyɛdeɛ.</content>
            <content> </content>
        </verse>
        <verse num="42">
            <content>Da a ɛtɔ so nsia no, Gad mma bapɔmma Deguel ba Eliasaf. </content>
        </verse>
        <verse num="43">
            <content>N’ayɛyɛdeɛ ne: Dwetɛ ayowa baako a ano si nnwetɛbena ɔha aduasa; dwetɛ koraa baako, nnwetɛbena aduɔson, sɛdeɛ kronkronbea dwetɛbena teɛ; ne mmienu no, na esiam a wɔde ngo afɔre de rekɔyɛ aduane afɔdeɛ ayeyɛ no amaama; </content>
        </verse>
        <verse num="44">
            <content>sika nnwetɛbena du ayowa baako a aduhwam ayɛ no ma; </content>
        </verse>
        <verse num="45">
            <content>nantwinini baako, odwennini baako, odwanten ba baako a wadi afe a wɔde rekɔbɔ ɔhyeɛ afɔdeɛ; </content>
        </verse>
        <verse num="46">
            <content>ɔpapo baako a wɔde rekɔbɔ bɔne ho afɔdeɛ; </content>
        </verse>
        <verse num="47">
            <content>ne asomdwoeɛ afɔdeɛ deɛ: Anantwie mmienu, adwennini nnum, mpapo nnum, nnwanten mma a wɔadi afe afe nnum. Yei ne Deguel ba Eliasaf ayɛyɛdeɛ.</content>
            <content> </content>
        </verse>
        <verse num="48">
            <content>Da a ɛtɔ so nson no, Efraim mma bapɔmma Amihud ba Elisama bae. </content>
        </verse>
        <verse num="49">
            <content>N’ayɛyɛdeɛ ne: Dwetɛ ayowa baako a ano si nnwetɛbena ɔha aduasa; dwetɛ koraa baako, nnwetɛbena aduɔson, sɛdeɛ kronkronbea dwetɛbena teɛ; ne mmienu no, na esiam a wɔde ngo afɔre de rekɔyɛ aduane afɔdeɛ ayeyɛ no amaama; </content>
        </verse>
        <verse num="50">
            <content>sika nnwetɛbena du ayowa baako aduhwam ayɛ no ma; </content>
        </verse>
        <verse num="51">
            <content>nantwinini baako, odwennini baako, odwanten ba baako a wadi afe a wɔde rekɔbɔ ɔhyeɛ afɔdeɛ; </content>
        </verse>
        <verse num="52">
            <content>ɔpapo baako a wɔde rekɔbɔ bɔne ho afɔdeɛ; </content>
        </verse>
        <verse num="53">
            <content>ne asomdwoeɛ afɔdeɛ deɛ: Anantwie mmienu, adwennini nnum, mpapo nnum, nnwanten mma a wɔadi afe afe nnum. Yei ne Amihud ba Elisama ayɛyɛdeɛ.</content>
            <content> </content>
        </verse>
        <verse num="54">
            <content>Da a ɛtɔ so nwɔtwe no, Manase mma bapɔmma Pedahsur ba Gamaliel bae. </content>
        </verse>
        <verse num="55">
            <content>N’ayɛyɛdeɛ ne: Dwetɛ ayowa baako a ano si nnwetɛbena ɔha aduasa; dwetɛ koraa baako nnwetɛbena aduɔson, sɛdeɛ kronkronbea dwetɛbena teɛ; ne mmienu no, na esiam a wɔde ngo afɔre de rekɔyɛ aduane afɔdeɛ ayeyɛ no amaama; </content>
        </verse>
        <verse num="56">
            <content>sika nnwetɛbena du ayowa baako a aduhwam ayɛ no ma; </content>
        </verse>
        <verse num="57">
            <content>nantwinini baako, odwennini baako, odwanten ba baako a wadi afe a wɔde rekɔbɔ ɔhyeɛ afɔdeɛ; </content>
        </verse>
        <verse num="58">
            <content>ɔpapo baako a wɔde rekɔbɔ bɔne ho afɔdeɛ; </content>
        </verse>
        <verse num="59">
            <content>ne asomdwoeɛ afɔdeɛ deɛ: Anantwie mmienu, adwennini nnum, mpapo nnum, nnwanten mma a wɔadi afe afe nnum. Yei ne Pedahsur ba Gamaliel ayɛyɛdeɛ.</content>
            <content> </content>
        </verse>
        <verse num="60">
            <content>Da a ɛtɔ so nkron no, Benyamin mma bapɔmma Gideoni ba Abidan bae. </content>
        </verse>
        <verse num="61">
            <content>N’ayɛyɛdeɛ ne: Dwetɛ ayowa baako a ano si nnwetɛbena ɔha aduasa; dwetɛ koraa baako, nnwetɛbena aduɔson, sɛdeɛ kronkronbea dwetɛbena teɛ; ne mmienu no, na esiam a wɔde ngo afɔre de rekɔyɛ aduane afɔdeɛ ayeyɛ no amaama; </content>
        </verse>
        <verse num="62">
            <content>sika nnwetɛbena du ayowa baako a aduhwam ayɛ no ma; </content>
        </verse>
        <verse num="63">
            <content>nantwinini baako, odwennini baako, odwanten ba baako a wadi afe a wɔde rekɔbɔ ɔhyeɛ afɔdeɛ; </content>
        </verse>
        <verse num="64">
            <content>ɔpapo baako a wɔde rekɔbɔ bɔne ho afɔdeɛ; </content>
        </verse>
        <verse num="65">
            <content>ne asomdwoeɛ afɔdeɛ deɛ: Anantwie mmienu, adwennini nnum, mpapo nnum, nnwanten mma a wɔadi afe afe nnum. Yei ne Gideoni ba Abidan ayɛyɛdeɛ.</content>
            <content> </content>
        </verse>
        <verse num="66">
            <content>Da a ɛtɔ so du no, Dan mma bapɔmma Amisadai ba Ahieser bae. </content>
        </verse>
        <verse num="67">
            <content>N’ayɛyɛdeɛ ne: Dwetɛ ayowa a ano si nnwetɛbena ɔha aduasa; dwetɛ koraa baako, nnwetɛbena aduɔson, sɛdeɛ kronkronbea dwetɛbena teɛ; ne mmienu no, esiam a wɔde ngo afɔre de rekɔyɛ aduane afɔdeɛ ayeyɛ no amaama; </content>
        </verse>
        <verse num="68">
            <content>sika nnwetɛbena du ayowa baako a aduhwam ayɛ no ma; </content>
        </verse>
        <verse num="69">
            <content>nantwinini baako, odwennini baako, odwanten ba baako a wadi afe a wɔde rekɔbɔ ɔhyeɛ afɔdeɛ; </content>
        </verse>
        <verse num="70">
            <content>ɔpapo baako a wɔde rekɔbɔ bɔne ho afɔdeɛ; </content>
        </verse>
        <verse num="71">
            <content>ne asomdwoeɛ afɔdeɛ deɛ: Anantwie mmienu, adwennini nnum, mpapo nnum, nnwanten mma a wɔadi afe afe nnum. Yei ne Amisadai ba Ahieser ayɛyɛdeɛ.</content>
            <content> </content>
        </verse>
        <verse num="72">
            <content>Da a ɛtɔ so dubaako no, Aser mma bapɔmma Okran ba Pagiel. </content>
        </verse>
        <verse num="73">
            <content>N’ayɛyɛdeɛ ne: Dwetɛ ayowa baako a ano si nnwetɛbena ɔha aduasa; dwetɛ koraa baako, nnwetɛbena aduɔson, sɛdeɛ kronkronbea dwetɛbena teɛ; ne mmienu no, na esiam a wɔde ngo afɔre de rekɔyɛ aduane afɔdeɛ ayeyɛ no amaama; </content>
        </verse>
        <verse num="74">
            <content>sika nnwetɛbena du ayowa baako a aduhwam ayɛ no ma; </content>
        </verse>
        <verse num="75">
            <content>nantwinini baako, odwennini baako, odwanten ba baako a wadi afe a wɔde rekɔbɔ ɔhyeɛ afɔdeɛ; </content>
        </verse>
        <verse num="76">
            <content>ɔpapo baako a wɔde rekɔbɔ bɔne ho afɔdeɛ; </content>
        </verse>
        <verse num="77">
            <content>ne asomdwoeɛ afɔdeɛ deɛ: Anantwie mmienu, adwennini nnum, mpapo nnum, nnwanten mma a wɔadi afe afe nnum. Yei ne Okran ba Pagiel ayɛyɛdeɛ.</content>
            <content> </content>
        </verse>
        <verse num="78">
            <content>Da a ɛtɔ so dummienu no, Naftali mma bapɔmma Enan ba Ahira. </content>
        </verse>
        <verse num="79">
            <content>N’ayɛyɛdeɛ ne dwetɛ ayowa baako a ano si nnwetɛbena ɔha aduasa; dwetɛ koraa baako, nnwetɛbena aduɔson, sɛdeɛ kronkronbea dwetɛbena teɛ; ne mmienu no, na esiam a wɔde ngo afɔre de rekɔyɛ aduane afɔdeɛ ayeyɛ no amaama; </content>
        </verse>
        <verse num="80">
            <content>sika nnwetɛbena du ayowa baako a aduhwam ayɛ no ma; </content>
        </verse>
        <verse num="81">
            <content>nantwinini baako, odwennini baako, odwanten ba baako a wadi afe a wɔde rekɔbɔ ɔhyeɛ afɔdeɛ; </content>
        </verse>
        <verse num="82">
            <content>ɔpapo baako a wɔde rekɔbɔ bɔne ho afɔdeɛ; </content>
        </verse>
        <verse num="83">
            <content>ne asomdwoeɛ afɔdeɛ deɛ: Anantwie mmienu, adwennini nnum, mpapo nnum, nnwanten mma a wɔadi afe afe nnum. Yei ne Enan ba Ahira ayɛyɛdeɛ.</content>
            <content> </content>
        </verse>
        <verse num="84">
            <content>Yei ne adwiradeɛ a ɛda a wɔsraa afɔrebukyia ho ngo no Israel mmapɔmma no de baeɛ: Dwetɛ nyowa dummienu, dwetɛ nkoraa dummienu, sika nyowaa dummienu. </content>
        </verse>
        <verse num="85">
            <content>Ayowa no baako yɛ nnwetɛbena ɔha aduasa, na koraa baako yɛ aduɔson, na nnoɔma yi dwetɛ nyinaa ano si nnwetɛbena mpennu ahanan, sɛdeɛ kronkronbea dwetɛbena teɛ; </content>
        </verse>
        <verse num="86">
            <content>sika nyowaa a aduhwam ayeyɛ mu amaama dummienu. Ayowa no baako ano si nnwetɛbena du, sɛdeɛ kronkronbea dwetɛbena teɛ, na nyowaa no sika nyinaa yɛ nnwetɛbena ɔha aduonu. </content>
        </verse>
        <verse num="87">
            <content>Ɔhyeɛ afɔdeɛ anantwie no nyinaa yɛ anantwinini dummienu, adwennini dummienu, nnwanten mma a wɔadi afe afe dummienu ne wɔn nnuane ne ayɛyɛdeɛ ne bɔne ho afɔdeɛ mpapo dummienu; </content>
        </verse>
        <verse num="88">
            <content>na asomdwoeɛ afɔdeɛ anantwie no nyinaa yɛ anantwinini aduonu nnan, adwennini aduosia, mpapo aduosia, nnwanten mma a wɔadi afe afe aduosia. Yei ne afɔrebukyia no sra akyiri adwiradeɛ.</content>
            <content> </content>
        </verse>
        <verse num="89">
            <content> </content>
            <content> Na Mose hyɛnee ahyiaeɛ ntomadan no mu sɛ ɔne AWURADE rekɔkasa no, ɔtee ɛnne no sɛ ɛrekasa kyerɛ no firi mpata adwa a ɛwɔ adanseɛ adaka no soɔ no so wɔ kerubim mmienu no ntam; na AWURADE kasa kyerɛɛ no.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Eks 40.9-10 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Eks 38.21; Num 4.28, 33</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Num 4.15</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 2 Be 7.9 </content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Num 1.4-16; 2.3-29</content>
        </note>
        <note kind="CROSS_REFERENCES">
            <content kind="REF_VERSE_START">89</content>
            <content>: Eks 25.21-22; 1 Sa 3.3-14 </content>
        </note>
    </chapter>
    <chapter num="8">
        <verse num="1">
            <content>Na AWURADE kasa kyerɛɛ Mose sɛ: </content>
        </verse>
        <verse num="2">
            <content> Ka kyerɛ Aaron sɛ: Wode nkanea no sisi kaneadua so a, nkanea nson no nnɛre wɔ so nkyerɛ anim. </content>
        </verse>
        <verse num="3">
            <content>Na Aaron yɛɛ saa: Ɔde nkanea no sisii kaneadua no so kyerɛɛ anim, sɛdeɛ AWURADE hyɛɛ Mose no. </content>
        </verse>
        <verse num="4">
            <content>Na yei ne kaneadua no yɛbea: Ɛyɛ sika a wɔaborɔ; ɛfiri n’ase kɔsi ne nhwiren soɔ, ɛyɛ sika a wɔaborɔ ara nko; sɛ nhwɛsoɔ a AWURADE maa Mose hwɛeɛ no teɛ no, saa ara na ɔyɛɛ kaneadua no.</content>
            <content> </content>
        </verse>
        <verse num="5">
            <content>Na AWURADE kasa kyerɛɛ Mose sɛ: </content>
        </verse>
        <verse num="6">
            <content> Yi Lewifoɔ firi Israelfoɔ mu, na dwira wɔn. </content>
        </verse>
        <verse num="7">
            <content> Na sɛdeɛ dwira wɔn nie: Fa bɔneyie nsuo pete wɔn so, na wɔmfa yiwan nyi wɔn ho nyinaa, na wɔnsi wɔn ntadeɛ, na wɔmfa nte wɔn ho. </content>
        </verse>
        <verse num="8">
            <content>Na wɔmfa nantwinini ne ɛho aduane afɔdeɛ esiam a wɔde ngo afɔre; na fa nantwinini foforɔ nso a wɔde bɛbɔ bɔne ho afɔdeɛ. </content>
        </verse>
        <verse num="9">
            <content>Na fa Lewifoɔ no bra ahyiaeɛ ntomadan no ano, na ma Israelfoɔ asafo mu no nyinaa mmɛbɔ dwa; </content>
        </verse>
        <verse num="10">
            <content>na fa Lewifoɔ no bra AWURADE anim, na Israelfoɔ no mfa wɔn nsa ngu Lewifoɔ no so; </content>
        </verse>
        <verse num="11">
            <content> na Aaron nhim Lewifoɔ no, AWURADE anim, sɛ ohim afɔdeɛ a ɛfiri Israelfoɔ no nsam, na wɔntena ase nyɛ AWURADE som adwuma. </content>
        </verse>
        <verse num="12">
            <content>Na Lewifoɔ no mfa wɔn nsa ngu anantwie no atifi, na fa baako bɔ bɔne ho afɔdeɛ, na fa baako nso bɔ AWURADE hyeɛ afɔdeɛ, na pata ma Lewifoɔ no. </content>
        </verse>
        <verse num="13">
            <content>Na fa Lewifoɔ no gyina Aaron ne ne mma no anim, na him wɔn yɛ ohim afɔdeɛ ma AWURADE.</content>
            <content> </content>
        </verse>
        <verse num="14">
            <content> </content>
            <content> Na te Lewifoɔ no firi Israelfoɔ mu, na Lewifoɔ no mmɛyɛ me dea. </content>
        </verse>
        <verse num="15">
            <content>Ɛno akyiri ansa na Lewifoɔ no mmra mmɛsom ahyiaeɛ ntomadan no ho. Na te wɔn ho, na him wɔn yɛ ohim afɔdeɛ, </content>
        </verse>
        <verse num="16">
            <content> ɛfiri sɛ wɔn na mayi wɔn afiri Israelfoɔ mu; mede wɔn masi adeɛ a ɛbue yafunu ano nyinaa, Israelfoɔ mu mmakan nyinaa, ananmu mafa. </content>
        </verse>
        <verse num="17">
            <content> Na Israelfoɔ mu mmakan nyinaa, nnipa mu oo, afieboa mu oo, wɔyɛ me dea: Da a mebobɔɔ Misraim asase so mmakan nyinaa no na meyɛɛ wɔn kronkron mefaeɛ. </content>
        </verse>
        <verse num="18">
            <content>Na mafa Lewifoɔ no asi Israelfoɔ mu mmakan nyinaa ananmu. </content>
        </verse>
        <verse num="19">
            <content> Na mede Lewifoɔ no mama Aaron ne ne mma sɛ akyɛdeɛ afiri Israelfoɔ mu sɛ wɔnyɛ Israelfoɔ no adwuma, ahyiaeɛ ntomadan no mu na wɔmpata mma Israelfoɔ no, na Israelfoɔ no rebɛn kronkronbea hɔ a, ɔhaw biara amma wɔn so.</content>
            <content> </content>
        </verse>
        <verse num="20">
            <content>Na Mose ne Aaron ne Israelfoɔ asafo mu no nyinaa yɛɛ Lewifoɔ no saa; sɛdeɛ AWURADE hyɛɛ Mose maa Lewifoɔ ho no, saa na Israelfoɔ no yɛɛ wɔn. </content>
        </verse>
        <verse num="21">
            <content> Na Lewifoɔ no yii wɔn ho bɔne, na wɔsii wɔn ntadeɛ, na Aaron him wɔn sɛ ohim afɔdeɛ, AWURADE anim, na Aaron pata maa wɔn de dwiraa wɔn ho. </content>
        </verse>
        <verse num="22">
            <content>Ɛno akyiri na Lewifoɔ no ba bɛyɛɛ wɔn som adwuma ahyiaeɛ ntomadan no mu, Aaron ne ne mma no anim; sɛdeɛ AWURADE hyɛɛ Mose, Lewifoɔ no ho no, saa na wɔyɛɛ wɔn.</content>
            <content> </content>
        </verse>
        <verse num="23">
            <content>Na AWURADE kasa kyerɛɛ Mose sɛ: </content>
        </verse>
        <verse num="24">
            <content> Yei nkɔ mma Lewifoɔ no: Wɔn a wɔadi mfirinhyia aduonu nnum ne akyire no mmra mmɛyɛ ahyiaeɛ ntomadan no ho som mu adwuma no. </content>
        </verse>
        <verse num="25">
            <content>Na wɔn a wɔadi mfeɛ aduonum no mfiri adwuma no mu, na wɔnnyɛ bio. </content>
        </verse>
        <verse num="26">
            <content>Nanso wɔnni mmoa wɔn nuanom no, ahyiaeɛ ntomadan no mu, nkura ɛso hwɛ no mu bi, na ɔsom adwuma no na wɔnnnyɛ. Saa na hyehyɛ ma Lewifoɔ no dwumadie ma wɔn.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Eks 25.31-40</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Mal 3.3</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Num 5.17; 19.9, 17; Lew 14.8</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Num 8.21</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Num 3.45 </content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Num 3.12</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Eks 13.2</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Num 3.9</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Num 8.11</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Num 4.3, 23</content>
        </note>
    </chapter>
    <chapter num="9">
        <verse num="1">
            <content>Na AWURADE kasa kyerɛɛ Mose Sinai serɛ so, wɔn Misraim asase so fire afe a ɛtɔ so mmienu no bosome a ɛdi kan no mu sɛ: </content>
        </verse>
        <verse num="2">
            <content> Ma Israelfoɔ no nni twam no ne berɛ mu. </content>
        </verse>
        <verse num="3">
            <content>Bosome yi da a ɛtɔ so dunan no anwummerɛ, monni no ne berɛ mu; sɛdeɛ n’ahyɛdeɛ ne n’akwan nyinaa so na monnie. </content>
        </verse>
        <verse num="4">
            <content>Na Mose ka kyerɛɛ Israelfoɔ no sɛ wɔnni twam no. </content>
        </verse>
        <verse num="5">
            <content>Na wɔdii twam no bosome a ɛdi kan no da a ɛtɔ so dunan no anwummerɛ, Sinai serɛ so; sɛdeɛ AWURADE hyɛɛ Mose no nyinaa, saa na Israel mma no yɛeɛ.</content>
            <content> </content>
        </verse>
        <verse num="6">
            <content> </content>
            <content> Na mmarima bi wɔ hɔ a wɔn ho akum wɔ efunu bi ho, na wɔantumi anni twam no ɛda no; na wɔbaa Mose ne Aaron anim da no ara; </content>
        </verse>
        <verse num="7">
            <content>na mmarima no see no sɛ: Yɛn deɛ, yɛn ho akum wɔ efunu bi ho; adɛn na wɔbɛkame yɛn sɛ yɛmmfa yɛn ayɛyɛdeɛ mmmrɛ AWURADE ne berɛ mu wɔ Israelfoɔ mu? </content>
        </verse>
        <verse num="8">
            <content>Na Mose ka kyerɛɛ wɔn sɛ: Monnyina hɔ na menkɔtie deɛ AWURADE bɛhyɛ ama mo. </content>
        </verse>
        <verse num="9">
            <content>Na AWURADE kasa kyerɛɛ Mose sɛ: </content>
        </verse>
        <verse num="10">
            <content>Kasa kyerɛ Israelfoɔ no sɛ: Sɛ mo anaa mo asefoɔ mu bi ho kum wɔ efunu bi ho anaasɛ ɔwɔ akwantuo mu akyirikyiri a, ɔnni twam mma AWURADE ara. </content>
        </verse>
        <verse num="11">
            <content>Bosome a ɛtɔ so mmienu no da a ɛtɔ so dunan anwummerɛ na wɔnnie; apiti ne ɛfan nwononwono na wɔmfa nnie: </content>
        </verse>
        <verse num="12">
            <content>Wɔnnnya bi nnkɔsi anɔpa na wɔmmmu ne dompe; wɔnni twam no ho ahyɛdeɛ no nyinaa so. </content>
        </verse>
        <verse num="13">
            <content>Na deɛ ne ho teɛ na ɔntuu kwan na ɔpo twam no die no, wɔbɛtwa ɔkra no afiri ne man mu atwene, ɛfiri sɛ wamfa AWURADE ayɛyɛdeɛ no amma ne berɛ mu; saa onipa no nsoa ne bɔne. </content>
        </verse>
        <verse num="14">
            <content>Na sɛ ɔhɔhoɔ bi bɛsoɛ mo mu a, ɔnni twam mma AWURADE: Twam ahyɛdeɛ ne ne yɛbea no so na ɔnnie, ɔhɔhoɔ oo, asase no soni oo, ahyɛdeɛ baako na ɛnna hɔ mma mo.</content>
            <content> </content>
        </verse>
        <verse num="15">
            <content> </content>
            <content> Na ɛda a wɔmaa tenabea no so sii hɔ no, mununkum no bɛkataa adanseɛ ntomadan no tenabea no so, na anwummerɛ, wɔhwɛ a, na ɛredɛre sɛ ogya wɔ tenabea no so de kɔsi anɔpa. </content>
        </verse>
        <verse num="16">
            <content>Saa na na ɛyɛ daa, mununkum no kata so awia na ogya no pue anadwo. </content>
        </verse>
        <verse num="17">
            <content>Na sɛ mununkum no ma ne ho so firi ntomadan no so a, na Israelfoɔ no tuo; na deɛ mununkum no gyina no, ɛhɔ na Israelfoɔ no kyere nsraban. </content>
        </verse>
        <verse num="18">
            <content>AWURADE anomu asɛm so na Israelfoɔ no nam tuo, na AWURADE anomu asɛm so na wɔnam kyere nsraban; nna a mununkum no tena tenabea no soɔ nyinaa no, wɔtena nsram. </content>
        </verse>
        <verse num="19">
            <content>Na sɛ mununkum no di tenabea no so nna pii mpo a, Israelfoɔ no yɛ AWURADE ahyɛdeɛ, na wɔntu. </content>
        </verse>
        <verse num="20">
            <content>Na sɛ ebia mununkum no tena tenabea no so nna kakraa bi a, AWURADE anomu asɛm so na wɔnam kyere nsraban, na AWURADE anomu asɛm so na wɔnam tuo. </content>
        </verse>
        <verse num="21">
            <content>Na sɛ ebia mununkum no gyina firi anwummerɛ kɔsi anɔpa na ɛma ne ho so anɔpa a, wɔtu; na sɛ awia ne anadwo na mununkum no ma ne ho so a, wɔtu; </content>
        </verse>
        <verse num="22">
            <content>na sɛ nnanu, sɛ bosome, sɛ nna bebree, na mununkum no di tenabea no so a na ɛsi so ara a, Israelfoɔ no tena nsram na wɔntu; na sɛ ɛma ne ho so a, na wɔtuo. </content>
        </verse>
        <verse num="23">
            <content>AWURADE anomu asɛm so na wɔnam kyere nsraban, na AWURADE anomu asɛm so na wɔnam tuo. AWURADE ahyɛdeɛ na wɔyɛeɛ, sɛdeɛ AWURADE nam Mose so hyɛeɛ no.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Eks 12; Lew 23.5</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Num 19.11 </content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Eks 40.34-38 </content>
        </note>
    </chapter>
    <chapter num="10">
        <verse num="1">
            <content>Na AWURADE kasa kyerɛɛ Mose sɛ: </content>
        </verse>
        <verse num="2">
            <content> Yɛ dwetɛ ntotorobɛnto mmienu fa, dwetɛ a wɔaborɔ na fa yɛ, na wɔde afrɛ asafo no aba, na wɔde ama wɔatu nsraban no akɔ. </content>
        </verse>
        <verse num="3">
            <content>Na sɛ wɔhyɛne ne mmienu nyinaa a, asafo no nyinaa ano nhyia wo nkyɛn ahyiaeɛ ntomadan no ano. </content>
        </verse>
        <verse num="4">
            <content>Na sɛ wɔhyɛne baako a, mmapɔmma a wɔdi Israel apem apem so atitire no mmɛhyia wo nkyɛn. </content>
        </verse>
        <verse num="5">
            <content>Na sɛ mohyɛne osebɔ nnyegyeeɛ a, nsraban a ɛdeda anim fam no ntu; </content>
        </verse>
        <verse num="6">
            <content>na sɛ mohyɛne osebɔ tɔ so mmienu a, nsraban a ɛdeda anafoɔ fam no ntu: Wɔrebɛtuo no, osebɔ na wɔnhyɛne. </content>
        </verse>
        <verse num="7">
            <content>Na sɛ wɔrebɛma asafo no abɔ dwa a, monhyɛne, na nnyɛ osebɔ nnyegyeeɛ. </content>
        </verse>
        <verse num="8">
            <content>Na Aaron mma asɔfoɔ no na wɔnhyɛne ntotorobɛnto no; na ɛnyɛ mo daa ahyɛdeɛ mo awoɔ ntoatoasoɔ nyinaa mu. </content>
        </verse>
        <verse num="9">
            <content>Na sɛ morekɔ ɔsa mo asase so ne ahohiahiafoɔ a wɔhiahia mo ho akɔko a, ɛnneɛ momfa ntotorobɛnto nhyɛne osebɔ nnyegyeeɛ, na wɔnkae mo, AWURADE mo Nyankopɔn anim, na wɔnnye mo nkwa mo atamfoɔ no nsam. </content>
        </verse>
        <verse num="10">
            <content> Na mo anigyeɛ nna ne mo afa a mohyɛ ne mo bosome foforɔ no mu nso monhyɛne ntotorobɛnto, mo hyeɛ afɔdeɛ ne mo asomdwoeɛ afɔdeɛ no so, na ɛnyɛ nkaeɛ mma mo, mo Nyankopɔn anim: Mene AWURADE mo Nyankopɔn.</content>
            <content> </content>
        </verse>
        <verse num="11">
            <content>Na afe a ɛtɔ so mmienu no bosome a ɛtɔ so mmienu no da a ɛtɔ so aduonu no, mununkum no maa ne ho so firii adanseɛ tenabea no so. </content>
        </verse>
        <verse num="12">
            <content>Na Israelfoɔ no tutuu wɔn nsraban sii mu firii Sinai serɛ so, na mununkum no kɔgyinaa Paran serɛ so. </content>
        </verse>
        <verse num="13">
            <content>Na yei ne deɛ ɛdi kan a wɔnam AWURADE asɛm a ɛnam Mose soɔ no so tuiɛ.</content>
            <content> </content>
        </verse>
        <verse num="14">
            <content>Na Yuda mma nsraban frankaa no tuu kane, sɛdeɛ wɔn dɔm ahodoɔ teɛ; na ne dɔm no so na Aminadab ba Nahason die; </content>
        </verse>
        <verse num="15">
            <content>na Isakar mma abusuakuo dɔm no so na Suar ba Natanel die; </content>
        </verse>
        <verse num="16">
            <content>na Sebulon mma abusuakuo dɔm no so na Helon ba Eliab die.</content>
            <content> </content>
        </verse>
        <verse num="17">
            <content>Ɛnna wɔhwinhwan tenabea no, na Gerson mma ne Merari mma soasoaa tenabea no tui. </content>
        </verse>
        <verse num="18">
            <content>Na Ruben mma nsraban frankaa no tuu sɛdeɛ wɔn dɔm ahodoɔ teɛ; na ne dɔm no so na Sedeur ba Elisur die; </content>
        </verse>
        <verse num="19">
            <content>na Simeon mma abusuakuo dɔm no so na Surisadai ba Selumiel die; </content>
        </verse>
        <verse num="20">
            <content>na Gad mma abusuakuo dɔm no so na Deuel ba Eliasaf die.</content>
            <content> </content>
        </verse>
        <verse num="21">
            <content>Ɛnna Kohatfoɔ no soasoaa akronkronneɛ no tuiɛ; na wɔsii tenabea no de kɔsii sɛ wɔbaeɛ. </content>
        </verse>
        <verse num="22">
            <content>Na Efraim mma nsraban frankaa no tuu sɛdeɛ wɔn dɔm ahodoɔ teɛ; na ne dɔm no so na Amihud ba Elisama die; </content>
        </verse>
        <verse num="23">
            <content>na Manase mma abusuakuo dɔm no so na Pedahsur ba Gamaliel die; </content>
        </verse>
        <verse num="24">
            <content>na Benyamin mma abusuakuo dɔm no so na Gideoni ba Abidan die.</content>
            <content> </content>
        </verse>
        <verse num="25">
            <content>Ɛnna Dan mma nsraban frankaa no tu bɔɔ nsraban no nyinaa kyidɔm sɛdeɛ wɔn dɔm ahodoɔ no teɛ; na ne dɔm no so na Amisadai ba Ahieser die; </content>
        </verse>
        <verse num="26">
            <content>na Aser mma abusuakuo dɔm no so na Okran ba Pagiel die; </content>
        </verse>
        <verse num="27">
            <content>na Naftali mma abusuakuo dɔm no so na Enan ba Ahira die. </content>
        </verse>
        <verse num="28">
            <content>Yei ne Israelfoɔ tuo a wɔtuu sɛdeɛ wɔn dɔm ahodoɔ teɛ no.</content>
            <content> </content>
        </verse>
        <verse num="29">
            <content> </content>
            <content> Na Mose ka kyerɛɛ n’ase Reuel a ɔyɛ Midianni ba Hobab no sɛ: Yɛretu akɔ deɛ AWURADE kaa ho asɛm sɛ: Ɛha na mede bɛma mo no; bra ma yɛnkɔ, na yɛbɛyɛ wo yie, ɛfiri sɛ AWURADE aka Israel ho asɛmpa. </content>
        </verse>
        <verse num="30">
            <content>Na ɔka kyerɛɛ no sɛ: Merenkɔ, na mmom me ara m’asase so ne m’abusua mu na mɛkorɔ. </content>
        </verse>
        <verse num="31">
            <content>Na ɔse: Yei deɛ, nnya yɛn hɔ, na wo na wonim deɛ yɛbɛkyere nsraban ɛserɛ no soɔ nti, yɛ yɛn aniwa; </content>
        </verse>
        <verse num="32">
            <content>na sɛ wo ne yɛn nante a, papa ko a AWURADE de bɛyɛ yɛn no, yɛde bi bɛyɛ wo.</content>
            <content> </content>
        </verse>
        <verse num="33">
            <content>Ɛnna wɔtutu firii AWURADE bepɔ no ho nantee nnansa kwan, na AWURADE apam adaka no tu dii wɔn anim nnansa sɛ ɛrekyerɛ wɔn asoɛeɛ;</content>
            <content> </content>
        </verse>
        <verse num="34">
            <content> na wɔtu firi nsraban no mu a, na AWURADE mununkum no wɔ wɔn so awia.</content>
            <content> </content>
        </verse>
        <verse num="35">
            <content>Na sɛ adaka no retu a, Mose ka sɛ: AWURADE, sɔre na w’atamfo mmɔ mpete na wɔn a wɔkyiri woɔ nnwane w’anim. </content>
        </verse>
        <verse num="36">
            <content> Na sɛ ɛsoɛ a, ɔka sɛ: AWURADE, sane bra Israel mpempem no nkyɛn.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Num 31.16</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Lew 23.24; 2 Ah 11.14; 2 Be 7.6</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Ate 1.16; Eks 2.18 </content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: Eks 13.21</content>
        </note>
        <note kind="CROSS_REFERENCES">
            <content kind="REF_VERSE_START">36</content>
            <content>: Dwom 68.1; 132.8</content>
        </note>
    </chapter>
    <chapter num="11">
        <verse num="1">
            <content> </content>
            <content> Na ɔman no yɛɛ sɛdeɛ wɔrenwiiwii wɔn amaneɛ ho, AWURADE aso mu; na AWURADE teeɛ no, ne bo hurui, na AWURADE gya bɛsɔɔ wɔn mu hyee nsraban no ano ano. </content>
        </verse>
        <verse num="2">
            <content>Na ɔman no su frɛɛ Mose, na Mose paa AWURADE kyɛw, na ogya no dumii. </content>
        </verse>
        <verse num="3">
            <content>Na ɔfrɛɛ hɔ Tabera,</content>
            <note_ref>1</note_ref>
            <content> ɛfiri sɛ AWURADE gya dɛree wɔ wɔn mu.</content>
            <content> </content>
        </verse>
        <verse num="4">
            <content> </content>
            <content> Na afrafrafoɔ a wɔwɔ wɔn mu no kɔn dɔɔ adeɛ, na Israelfoɔ no nso sane suu bio sɛ: Hwan na ɔbɛma yɛn nam adie? </content>
        </verse>
        <verse num="5">
            <content>Yɛakae nsunam a yɛdii no Misraim kwa ne ɛferɛ, anamuna, fan, gyeene ne aanwo no. </content>
        </verse>
        <verse num="6">
            <content>Afei yɛn kra akusa, na biribiara nni hɔ sɛ mana a ɛtua yɛn aniwa mu yi nko.</content>
            <content> </content>
        </verse>
        <verse num="7">
            <content> </content>
            <content> Na mana no te sɛ wisa aba, na ɛho te sɛ bedola hyɛ ho. </content>
        </verse>
        <verse num="8">
            <content>Ɔman no nenam tasetasee, na wɔyam no ayuyammoɔ so anaasɛ wɔsi no nwaduro mu na wɔnoa no ɛsɛn mu, na wɔyɛ no taterɛ, na ne dɛ te sɛ ngo taterɛ dɛ. </content>
        </verse>
        <verse num="9">
            <content>Na sɛ bosuo tɔ nsraban no so anadwo a, mana no nso tɔ gu so.</content>
            <content> </content>
        </verse>
        <verse num="10">
            <content>Na Mose tee sɛ ɔman no resu, wɔn mmusua mu, wɔn ntomadan ano ano; na AWURADE bo huruu no sɛ, na ɛyɛɛ Mose nso ahomete. </content>
        </verse>
        <verse num="11">
            <content>Na Mose ka kyerɛɛ AWURADE sɛ: Adɛn nti na wo ne w’akoa adi no bɔne, na adɛn nti na mannya w’anim animuonyam sɛ wode ɔman yi nyinaa adesoa ato me soɔ yi? </content>
        </verse>
        <verse num="12">
            <content>Me na menyinsɛnee ɔman yi nyinaa anaasɛ me na mewoo wɔn, na wose me sɛ: Turu wɔn wo koko so, sɛdeɛ ɔbayɛnfoɔ turu n’akɔkoaa, fa kɔ asase a wokaa ho ntam kyerɛɛ wɔn nananom no so? </content>
        </verse>
        <verse num="13">
            <content>Ɛhe na mɛnya nam mama ɔman yi nyinaa sɛ wɔsu gu me so sɛ: Ma yɛn nam na yɛnni yi? </content>
        </verse>
        <verse num="14">
            <content>Me nko ara mentumi menkura ɔman yi nyinaa ɛfiri sɛ wɔyɛ duru ma me. </content>
        </verse>
        <verse num="15">
            <content> Na sɛ saa na wo ne me bɛdi no a, ɛnneɛ sɛ m’anim aba nyam w’anim a, kum mmom na ku me, na manhunu m’amaneɛ no.</content>
            <content> </content>
        </verse>
        <verse num="16">
            <content> </content>
            <content> Ɛnna AWURADE ka kyerɛɛ Mose sɛ: Boaboa Israel mpanimfoɔ mu mmarima aduɔson ano ma me, nnipa a wonim wɔn sɛ wɔyɛ ɔman no mpanimfoɔ ne wɔn atwerɛfoɔ, na fa wɔn bra ahyiaeɛ ntomadan no ho, na wɔne wo mmɛgyina hɔ. </content>
        </verse>
        <verse num="17">
            <content>Na mɛsiane na me ne wo abɛkasa, na mede honhom a ɛwɔ wo soɔ no bi magu wɔn so na wɔne wo asɔ ɔman no adesoa no mu, na wo nko woankura. </content>
        </verse>
        <verse num="18">
            <content> Na ka kyerɛ ɔman no sɛ: Monyɛ mo ho kronkron nsie ɔkyena, na mobɛdi nam, ɛfiri sɛ moakɔsu agu AWURADE aso mu sɛ: Hwan na ɔbɛma yɛn nam adie? Anka na ɛyɛ ma yɛn wɔ Misraim. Enti AWURADE bɛma mo nam adi: </content>
        </verse>
        <verse num="19">
            <content>Ɛnyɛ da koro nko na mobɛdie, na ɛnyɛ nnanu, na ɛnyɛ nnanum, na ɛnyɛ dadu, na ɛnyɛ adaduonu nko, </content>
        </verse>
        <verse num="20">
            <content>na mmom ɛbɛkɔ akɔsi bosome, akɔsi sɛ ɛbɛfifiri mo hwene mu na afono mo, ɛsiane sɛ moapo AWURADE a ɔwɔ mo mu no, na moasu n’anim aka sɛ: Adɛn nti na yɛfirii Misraim baeɛ yi? </content>
        </verse>
        <verse num="21">
            <content>Na Mose kaa sɛ: Ɔman a mewɔ wɔn mu yi ano si mmarima anammɔnmufoɔ mpem ahansia, na wo deɛ, wose: Mɛma wɔn nam adi bosome? </content>
        </verse>
        <verse num="22">
            <content> Wɔbɛkunkum nnwan ne anantwie ama wɔn na aso wɔn? Anaasɛ wɔbɛboa ɛpo mu mpataa nyinaa ano ama wɔn na aso wɔn? </content>
        </verse>
        <verse num="23">
            <content> Na AWURADE ka kyerɛɛ Mose sɛ: Wɔatwa AWURADE nsa so? Afei wobɛhunu sɛ m’asɛm bɛba mu ama wo anaasɛ ɛremma mu.</content>
            <content> </content>
        </verse>
        <verse num="24">
            <content>Na Mose firii adi kɔkaa AWURADE asɛm no kyerɛɛ ɔman no, na ɔboaa ɔman no mpanimfoɔ mu mmarima aduɔson ano, na ɔde wɔn bɛgyinaa ntomadan no ho hyiae. </content>
        </verse>
        <verse num="25">
            <content>Na AWURADE sianee mununkum no mu na ɔkasa kyerɛɛ no, na ɔde ne honhom a ɛwɔ ne soɔ no bi guu mpanimfoɔ aduɔson no so; na honhom no sisii wɔn soɔ no, wɔkaa adiyisɛm berɛ tiaa bi mu, nanso akyire yi no wɔansane anyɛ bio.</content>
            <content> </content>
        </verse>
        <verse num="26">
            <content>Na mmarima baanu kaa nsraban no mu, ɔbaako din de Eldad na ɔbaako no de Medad; na honhom no baa wɔn so, na wɔfra nnipa a wɔtwerɛɛ wɔn din no mu, nanso na wɔmfirii adi nkɔɔ ntomadan no ho; enti wɔkaa adiyisɛm nsraban no mu. </content>
        </verse>
        <verse num="27">
            <content>Na aberanteɛ bi tutuu mmirika bɛka kyerɛɛ Mose sɛ: Eldad ne Medad reka adiyisɛm nsraban no mu. </content>
        </verse>
        <verse num="28">
            <content> Na Nun ba Yosua, Mose somfoɔ a ɔyɛ ne mmeranteɛ no mu baako no gyee so sɛ: Me wura Mose, bara wɔn! </content>
        </verse>
        <verse num="29">
            <content> Na Mose ka kyerɛɛ no sɛ: Woretwe me ho ninkunu? Ɛkaa me nko a, anka AWURADE man nyinaa adanedane adiyifoɔ, na AWURADE de ne honhom agu wɔn so. </content>
        </verse>
        <verse num="30">
            <content>Na Mose ne Israel mpanimfoɔ no sane baa nsraban no mu.</content>
            <content> </content>
        </verse>
        <verse num="31">
            <content> </content>
            <content> Na mframa firi AWURADE nkyɛn bɔe, na ɛkɔpraa mmoko firi ɛpo no ho bɛguu nsraban no so, ɛbɛyɛ da koro kwan wɔ ɔfa ha ne da koro kwan wɔ ɔfa ha, nsraban no ho, wɔn sorokorɔ ne asase ani bɛyɛ sɛ basafa baako. </content>
        </verse>
        <verse num="32">
            <content>Na ɔman no sɔree da mu no nyinaa ne anadwo no nyinaa ne adekyeeɛ nyinaa, na wɔkɔboaboaa mmoko no ano; deɛ ɔnyaa deɛ ɛsua koraa no mpo boaa homer du ano, na wɔhatahatae ara de twaa nsraban no ho hyiae fae. </content>
        </verse>
        <verse num="33">
            <content>Na ɛnam no da so wɔ wɔn se mu a wɔnnya nwesaeɛ no, AWURADE bo huru tiaa ɔman no, na AWURADE de ɔhaw kɛseɛ pa bobɔɔ ɔman no. </content>
        </verse>
        <verse num="34">
            <content> Na wɔfrɛɛ hɔ sɛ: Kibrot-hataawa,</content>
            <note_ref>2</note_ref>
            <content> ɛfiri sɛ ɛhɔ na wɔsiee ɔman a adeɛ yɛɛ wɔn akɔnnɔ no. </content>
        </verse>
        <verse num="35">
            <content>Na ɔman no tu firii Kibrot-hataawa kɔɔ Haserot, na wɔtenaa Haserot.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Lew 10.2 </content>
        </note>
        <note num="1">
            <content kind="REF_VERSE_START">3</content>
            <content> </content>
            <content kind="STRONG_EM">TABERA: </content>
            <content>Asekyerɛ ne: </content>
            <content kind="EM">Ahyeeɛ.</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Eks 16.3 </content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Eks 16.14-31 </content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Eks 32.32</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Eks 18.21; 24.1 </content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Eks 19.10</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Yoh 6.7</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Yes 50.2; 59.1</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Num 13.16; Eks 24.13</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Mar 9.39; Yoel 3.1</content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Eks 16.13 </content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: 1 Ko 10.6</content>
        </note>
        <note num="2">
            <content kind="REF_VERSE_START">34</content>
            <content> </content>
            <content kind="STRONG_EM">KIBROT-HATAAWA: </content>
            <content>Asekyerɛ ne: </content>
            <content kind="EM">Akɔnnɔ damena.</content>
        </note>
    </chapter>
    <chapter num="12">
        <verse num="1">
            <content> </content>
            <content> Na Miriam ne Aaron kasa tiaa Mose sɛ ɔwaree Kusni baa, ɛfiri sɛ na waware Kusni baa bi. </content>
        </verse>
        <verse num="2">
            <content>Na wɔkaa sɛ: Mose nko so na AWURADE nam kasa, na ɔmfa yɛn so nso nkasa a? Na AWURADE tee. </content>
        </verse>
        <verse num="3">
            <content>Na ɔbarima Mose deɛ, na ɔdwo pii sene nnipa a wɔwɔ asase soɔ nyinaa. </content>
        </verse>
        <verse num="4">
            <content>Ɛnna AWURADE ka kyerɛɛ Mose ne Aaron ne Miriam mpofirim sɛ: Mo baasa momfiri adi mmra ahyiaeɛ ntomadan no ho. </content>
        </verse>
        <verse num="5">
            <content> Na wɔn baasa no firii adi. Na AWURADE sianee mununkum dum mu bɛgyinaa ntomadan no ano, na ɔfrɛɛ Aaron ne Miriam; na wɔn baanu firii adi. </content>
        </verse>
        <verse num="6">
            <content>Na ɔkaa sɛ: Montie me nsɛm ɛ. Sɛ AWURADE diyifoɔ bi wɔ mo mu a, adehunu mu na mema no hu me, daeɛ mu na mekasa mekyerɛ no: </content>
        </verse>
        <verse num="7">
            <content> Na ɛnte sɛ m’akoa Mose; ɔno na mede me fie nyinaa ahyɛ ne nsa. </content>
        </verse>
        <verse num="8">
            <content> Ano ne ano na me ne no de kasa ehunu mu, na ɛnyɛ mmebuo mu, na ɔhunu AWURADE suban. Na adɛn nti na moansuro sɛ mobɛkasa atia m’akoa Mose? </content>
        </verse>
        <verse num="9">
            <content>Na AWURADE bo fuu wɔn, na ɔsii mu kɔe.</content>
            <content> </content>
        </verse>
        <verse num="10">
            <content> </content>
            <content> Na mununkum no firii ntomadan no soɔ, na hwɛ, Miriam ayare kwata sɛ sukyerɛmma. Na Aaron danee ne ho hwɛɛ Miriam no, hwɛ, na wayare kwata. </content>
        </verse>
        <verse num="11">
            <content>Na Aaron ka kyerɛɛ Mose sɛ: Wo kyɛw nie, me wura. Mfa bɔne a yɛadi nkwaseasɛm ayɛ yi nto yɛn so. </content>
        </verse>
        <verse num="12">
            <content>Mma no nnyɛ sɛ efunu a ɔfiri ne na yam baeɛ na ne honam fa asɛe dada. </content>
        </verse>
        <verse num="13">
            <content> Na Mose su frɛɛ AWURADE sɛ: O Onyankopɔn ee, mesrɛ wo, sa no yadeɛ ɛ! </content>
        </verse>
        <verse num="14">
            <content> Na AWURADE ka kyerɛɛ Mose sɛ: Na sɛ n’agya hinam n’ani so ntasuo kɛkɛ mpo a, anka n’ani renwu nnanson anaa? Wɔnto no mu nnanson nsraban no akyi, na ɛno akyiri ansa na wɔmfa no mmra mu bio. </content>
        </verse>
        <verse num="15">
            <content>Na wɔtoo Miriam mu nsraban no akyi nnanson. Na ɔman no antu kɔsii sɛ wɔde Miriam baa mu bio. </content>
        </verse>
        <verse num="16">
            <content>Na ɛno akyiri no, ɔman no tu firii Haserot, na wɔkɔkyeree nsraban Paran serɛ so.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Eks 2.21 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Eks 16.10</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Heb 3.2</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Eks 33.11, 23</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Deut 24.9 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Eks 15.26</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Lew 13.46</content>
        </note>
    </chapter>
    <chapter num="13">
        <verse num="1">
            <content> </content>
            <content> Na AWURADE kasa kyerɛɛ Mose sɛ: </content>
        </verse>
        <verse num="2">
            <content>Fa mmarima soma wɔn, na wɔnkɔsra Kanaan asase a mede merema Israelfoɔ no; monsoma ɔbarima baako mfiri wɔn nananom abusuakuo biara mu, na wɔn mu biara nyɛ wɔn mu mmapɔmma no bi. </content>
        </verse>
        <verse num="3">
            <content>Na Mose nam AWURADE asɛm so somaa wɔn firii Paran serɛ so, wɔn nyinaa yɛ mmarima a wɔyɛ Israelfoɔ mu atitire. </content>
        </verse>
        <verse num="4">
            <content>Na wɔn din nie: Ruben abusuakuo deɛ ne Sakur ba Samua; </content>
        </verse>
        <verse num="5">
            <content>Simeon abusuakuo deɛ, Hori ba Safat; </content>
        </verse>
        <verse num="6">
            <content> Yuda abusuakuo deɛ, Yefune ba Kaleb; </content>
        </verse>
        <verse num="7">
            <content>Isakar abusuakuo deɛ, Yosef ba Igal; </content>
        </verse>
        <verse num="8">
            <content> Efraim abusuakuo deɛ, Nun ba Hosea; </content>
        </verse>
        <verse num="9">
            <content>Benyamin abusuakuo deɛ, Rafu ba Palti; </content>
        </verse>
        <verse num="10">
            <content>Sebulon abusuakuo deɛ, Sodi ba Gadiel; </content>
        </verse>
        <verse num="11">
            <content>Yosef abusuakuo, mekyerɛ Manase abusuakuo, Susi ba Gadi; </content>
        </verse>
        <verse num="12">
            <content>Dan abusuakuo deɛ, Gemali ba Amiel; </content>
        </verse>
        <verse num="13">
            <content>Aser abusuakuo deɛ, Mikael ba Setur; </content>
        </verse>
        <verse num="14">
            <content>Naftali abusuakuo deɛ, Wofsi ba Nahibi; </content>
        </verse>
        <verse num="15">
            <content>Gad abusuakuo deɛ, Maki ba Geuel; </content>
        </verse>
        <verse num="16">
            <content> yeinom ne mmarima a Mose soma maa wɔkɔsraa asase no din. Na Mose frɛɛ Nun ba Hosea sɛ Yosua.</content>
            <content> </content>
        </verse>
        <verse num="17">
            <content>Na Mose somaa wɔn sɛ wɔnkɔsra Kanaan asase no, na ɔka kyerɛɛ wɔn sɛ: Monkɔfa Negeb ha yi na monkɔforo mmepɔ no. </content>
        </verse>
        <verse num="18">
            <content>Na monkɔhwɛ asase no sɛdeɛ ɛteɛ ne aman a wɔtete soɔ no, sɛ wɔyɛ den anaasɛ wɔgo, wɔsua anaasɛ wɔdɔɔso, </content>
        </verse>
        <verse num="19">
            <content>ne sɛdeɛ asase a wɔtete soɔ no teɛ, sɛ ɛyɛ asase pa anaa bɔne ne sɛdeɛ nkuro a wɔtete mu no teteɛ, sɛ nsraban mu anaa aban mu, </content>
        </verse>
        <verse num="20">
            <content>ne sɛdeɛ asase no teɛ, sɛ emu yɛ fɔɔfɔɔ anaa pɛsɛɛ sɛ nnua wɔ so anaasɛ ebi nni so; na momfa akokoɔduro ntete asase no so aba bi mmra. Nso na saa berɛ no yɛ bobe aba a ɛdi kan berɛ.</content>
            <content> </content>
        </verse>
        <verse num="21">
            <content>Na wɔsii mu kɔ kɔsraa asase no firi Sin serɛ so kɔsii Rehob, deɛ wɔnam kɔ Hamat no. </content>
        </verse>
        <verse num="22">
            <content>Na wɔforo faa nifa fam, na wɔduruu Hebron deɛ Anak mma Ahiman, Sesai ne Talmai wɔ. (Na Hebron deɛ, wɔkyekyeree no mfeɛ nson ansa na wɔrekyekyere Soan a ɛwɔ Misraim.) </content>
        </verse>
        <verse num="23">
            <content>Na wɔduruu Eskol bonhwa mu, na wɔtwaa obobe mman ne bobe esia baako wɔ soɔ wɔ hɔ; na nnipa baanu wuraa no dua, ne atoaa aba bi ne borɔdɔma. </content>
        </verse>
        <verse num="24">
            <content>Ɛsiane sɛ Israelfoɔ no twaa bobe aba esia wɔ hɔ no nti, wɔfrɛ hɔ Eskol.</content>
            <note_ref>1</note_ref>
            <content> </content>
        </verse>
        <verse num="25">
            <content>Na adaduanan duruiɛ no, wɔsane firi asase no so nsra bae. </content>
        </verse>
        <verse num="26">
            <content>Na wɔbaa Mose ne Aaron ne Israelfoɔ asafo no nyinaa nkyɛn Paran serɛ so wɔ Kades, na wɔbɔɔ wɔn kaseɛ kyerɛɛ wɔn ne asafo no nyinaa, na wɔde asase no so aba no kyerɛɛ wɔn. </content>
        </verse>
        <verse num="27">
            <content> Na wɔbɔɔ wɔn amanneɛ kyerɛɛ no sɛ: Yɛakɔ asase a wosomaa yɛn soɔ no so, na ɛsene nufosuo ne ɛwoɔ ampa, na ɛso aba nie. </content>
        </verse>
        <verse num="28">
            <content>Nanso aman a wɔtete asase no soɔ no yɛ den, na nkuro no, wɔabɔ ho ban, ɛsoso sɛ, na yɛhunuu Anak mma nso wɔ hɔ.</content>
            <content> </content>
        </verse>
        <verse num="29">
            <content>Amalek te Negeb asase so, na Hetifoɔ ne Yebusifoɔ ne Amorifoɔ tete bepɔ so, na Kanaanfoɔ tete mpoano ne Yordan ho.</content>
            <content> </content>
        </verse>
        <verse num="30">
            <content> </content>
            <content> Na Kaleb dwodwoo ɔman no maa Mose, na ɔkaa sɛ: Momma yɛnkɔ nkɔforo, na yɛnkɔfa asase no. Na tumi deɛ, yɛbɛtumi wɔn. </content>
        </verse>
        <verse num="31">
            <content>Na mmarima a wɔne no kɔeɛ no kaa sɛ: Yɛrentumi nkɔforo ntia ɔman no, ɛfiri sɛ wɔyɛ den sene yɛn. </content>
        </verse>
        <verse num="32">
            <content>Na wɔmaa asase a wɔkɔsraeɛ no ho atenka bɔne trɛɛ Israelfoɔ no mu sɛ: Asase a yɛfaa mu kɔsraeɛ no yɛ asase a ɛdi ɛsotefoɔ, na nkurɔfoɔ a yɛhunuu wɔn wɔ soɔ no nyinaa yɛ abrane ara nko; </content>
        </verse>
        <verse num="33">
            <content> na ɛhɔ na yɛhunuu abrane akɛseɛ no, (Anak mma a wɔfiri abrane akɛseɛ no mu no,) na yɛyɛɛ yɛn ara yɛn ani so sɛ mmɛbɛ, na saa nso na yɛyɛɛ wɔ wɔn ani soɔ.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Deut 1.19-25 </content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Yos 14.7</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Num 13.16; 1 Be 7.27</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Num 11.28</content>
        </note>
        <note num="1">
            <content kind="REF_VERSE_START">24</content>
            <content> </content>
            <content kind="STRONG_EM">ESKOL: </content>
            <content>Asekyerɛ ne: </content>
            <content kind="EM">Bobe esia.</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Eks 3.8, 17</content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Num 13.6; 14.6 </content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Deut 9.2</content>
        </note>
    </chapter>
    <chapter num="14">
        <verse num="1">
            <content> </content>
            <content> Ɛnna asafo mu no nyinaa memaa wɔn nne soɔ, na ɔman no suu anadwo no. </content>
        </verse>
        <verse num="2">
            <content> Na Israelfoɔ no nyinaa nwiinwii tiaa Mose ne Aaron, na asafo no nyinaa ka kyerɛɛ wɔn sɛ: Ɛkaa yɛn nko a, anka yɛwuwui wɔ Misraim asase so, anaa ɛserɛ so ha mpo. Ɛkaa yɛn nko a, anka yɛawuwu. </content>
        </verse>
        <verse num="3">
            <content> Na adɛn nti na AWURADE de yɛn reba asase yi so sɛ yɛmmɛtotɔ nkrantɛ ano, na wɔmfa yɛn yerenom ne yɛn mma nnommum? Ɛnyɛ yɛ na ɛyɛ ma yɛn sɛ yɛbɛsane akɔ Misraim bio?</content>
            <content> </content>
        </verse>
        <verse num="4">
            <content>Na wɔsesee wɔn ho wɔn ho sɛ: Momma yɛnsi otitire na yɛnsane nkɔ Misraim. </content>
        </verse>
        <verse num="5">
            <content> Ɛnna Mose ne Aaron de wɔn anim butubutuu fam, Israelfoɔ asafo badwa no nyinaa anim.</content>
            <content> </content>
        </verse>
        <verse num="6">
            <content> </content>
            <content> Na Nun ba Yosua ne Yefune ba Kaleb a wɔfra asase no srafoɔ no mu no sunsuanee wɔn ntadeɛ mu, </content>
        </verse>
        <verse num="7">
            <content>na wɔka kyerɛɛ Israelfoɔ asafo no nyinaa sɛ: Asase a yɛtwaa mu kɔsraeɛ no yɛ asase pa ara. </content>
        </verse>
        <verse num="8">
            <content> Sɛ yɛsɔ AWURADE ani a, ɔde yɛn bɛduru asase no so na ɔde ama yɛn, asase a ɛsene nufosuo ne ɛwoɔ no. </content>
        </verse>
        <verse num="9">
            <content>AWURADE ani so atua ara nko na monnteɛ, na monnsuro asase no sofoɔ no, na wɔyɛ yɛn aduane; wɔn kataman afiri wɔn so, na yɛn deɛ, AWURADE di yɛn akyi, monnsuro wɔn. </content>
        </verse>
        <verse num="10">
            <content> Na asafo no nyinaa kaa sɛ wɔnsi Yosua ne Kaleb aboɔ.</content>
            <content>Ɛnna AWURADE animuonyam puee ahyiaeɛ ntomadan no mu kyerɛɛ Israelfoɔ no nyinaa. </content>
        </verse>
        <verse num="11">
            <content>Na AWURADE ka kyerɛɛ Mose sɛ: Ɔman yi bɛbu me animtia akɔsi da bɛn? Na ɛnkɔsi da bɛn na wɔrennye me nnie, nsɛnkyerɛnneɛ a mayɛ no wɔn mu no nyinaa akyi? </content>
        </verse>
        <verse num="12">
            <content> Mede owuyadeɛ mɛbobɔ wɔn na masɛe wɔn, na mede wo mayɛ ɔman kɛseɛ a ɛyɛ den sene wɔn.</content>
            <content> </content>
        </verse>
        <verse num="13">
            <content>Na Mose ka kyerɛɛ AWURADE sɛ: Ɛno deɛ, Misraimfoɔ bɛte, ɛfiri sɛ wode wo tumi na ayi ɔman yi afiri wɔn mu; </content>
        </verse>
        <verse num="14">
            <content>na wɔbɛka akyerɛ asase yi sofoɔ. Wɔate sɛ wo, AWURADE, wowɔ ɔman yi mu a woma wɔhu wo anim ne anim, AWURADE, na wo mununkum gyina wɔn so, na wo na wodi wɔn anim mununkum dum mu awia, ne ogya dum mu anadwo; </content>
        </verse>
        <verse num="15">
            <content>na sɛ wokum ɔman yi sɛ onipa koro a, anka amanaman a wɔate wo nka no bɛka sɛ: </content>
        </verse>
        <verse num="16">
            <content> Ɛnam sɛ AWURADE antumi amfa ɔman yi ankɔ asase a ɔkaa wɔn ho ntam no soɔ nti, na waku wɔn ɛserɛ soɔ. </content>
        </verse>
        <verse num="17">
            <content>Enti, mesrɛ wo, ma AWURADE tumi no nyɛ kɛseɛ, sɛdeɛ wokaa sɛ: </content>
        </verse>
        <verse num="18">
            <content> AWURADE yɛ abufuo mu nyaa na n’adɔeɛ so. Ɔde amumuyɛ ne mmrato kyɛ, na bem na ɔmmu deɛ ɔdi fɔ; na ɔtua nananom amumuyɛ so ka de fa mma so kɔsi awoɔ ntoatoasoɔ mmiɛnsa ne nnan so. </content>
        </verse>
        <verse num="19">
            <content>Fa ɔman yi amumuyɛ kyɛ wɔn ɛ, sɛdeɛ w’adom kɛseɛ no teɛ ne sɛdeɛ wode akyɛ ɔman yi firi Misraim abɛduru ha yi no.</content>
            <content> </content>
        </verse>
        <verse num="20">
            <content>Na AWURADE kaa sɛ: Mede akyɛ wɔn sɛdeɛ w’asɛm seɛ no, </content>
        </verse>
        <verse num="21">
            <content> nanso sɛ mete aseɛ na AWURADE animuonyam bɛhyɛ asase nyinaa ma yi, </content>
        </verse>
        <verse num="22">
            <content>mmarima no a wɔhunuu m’animuonyam ne me nsɛnkyerɛnneɛ a meyɛɛ no Misraim ne ɛserɛ soɔ no a wɔasɔ me ahwɛ mprɛdu nie na wɔantie me nne no nyinaa, </content>
        </verse>
        <verse num="23">
            <content> ampa ara, wɔrenhunu asase a mekaa ho ntam mekyerɛɛ wɔn nananom no, na wɔn a wɔate me atua no mu biara renhunu. </content>
        </verse>
        <verse num="24">
            <content> Na m’akoa Kaleb deɛ, sɛ honhom a ɛso wɔ ne mu na wadi m’akyi awie nti, mede no bɛduru asase a ɔkɔɔ soɔ no so, na n’asefoɔ adi so. </content>
        </verse>
        <verse num="25">
            <content>Na Amalekfoɔ ne Kanaanfoɔ no te bonhwa no mu, ɔkyena monnane mo ho ntu nkɔ ɛserɛ so, Mmɛwa Po kwan so.</content>
            <content> </content>
        </verse>
        <verse num="26">
            <content>Na AWURADE kasa kyerɛɛ Mose ne Aaron sɛ: </content>
        </verse>
        <verse num="27">
            <content>Mentɔ me bo ase memma asafo bɔne yi a wɔnwiinwii tia me no nkɔsi da bɛn? Israelfoɔ anwiinwii a wɔnwiinwii tia me no, mate. </content>
        </verse>
        <verse num="28">
            <content>Ka kyerɛ wɔn sɛ: Me ara sɛ mete aseɛ yi, AWURADE na ɔseɛ, sɛdeɛ moakasa agu m’aso mu no, saa ara na mɛyɛ mo: </content>
        </verse>
        <verse num="29">
            <content>Ɛserɛ yi so ara na mo afunu bɛdeda; mo mu nnipa a wɔkan wɔn sɛdeɛ mo nyinaa ano sie firi wɔn a wɔadi mfeɛ aduonu de rekorɔ, mo a monwiinwii tiaa me no, </content>
        </verse>
        <verse num="30">
            <content>morennuru asase a memaa me nsa so mekyerɛɛ sɛ mede mo bɛtena soɔ no so, gye Yefune ba Kaleb ne Nun ba Yosua. </content>
        </verse>
        <verse num="31">
            <content>Na mo mma a moka sɛ wɔbɛfa wɔn nnommum no, wɔn na mede wɔn bɛkɔ soɔ, na wɔahunu asase a moto ho pe no. </content>
        </verse>
        <verse num="32">
            <content>Na mo deɛ, mo afunu bɛdeda ɛserɛ yi so, </content>
        </verse>
        <verse num="33">
            <content>na mo mma ayɛ mmoahwɛfoɔ, ɛserɛ so, mfirinhyia aduanan, na wɔasoa mo adwamammɔ akɔsi sɛ mo afunu bɛwie sa ɛserɛ soɔ. </content>
        </verse>
        <verse num="34">
            <content> Nna a mode kɔsraa asase no dodoɔ a ɛsi adaduanan no mu na monsoa mo amumuyɛ no mfirinhyia aduanan, da koro da koro nyɛ afe afe, na moahunu me poɔ a mapo mo no. </content>
        </verse>
        <verse num="35">
            <content>Me, AWURADE, na maka: Ampa ara, yei na mede bɛyɛ asafo bɔne a wɔayɛ dɔm atia me yi nyinaa. Ɛserɛ yi so ara na wɔbɛsa, na wɔawuwu wɔ hɔ.</content>
            <content> </content>
        </verse>
        <verse num="36">
            <content> </content>
            <content> Na mmarima a Mose soma maa wɔkɔsraa asase no a wɔsane baeɛ na wɔmaa asafo no nyinaa nwiinwii tiaa no sɛ wɔmaa asase no ho atenka bɔne tenneeɛ no, </content>
        </verse>
        <verse num="37">
            <content>mmarima a wɔmaa asase no ho atenka bɔne tenneeɛ no wuwuu atɔfoɔ wuo AWURADE anim, </content>
        </verse>
        <verse num="38">
            <content> gye Nun ba Yosua ne Yefune ba Kaleb a wɔfra mmarima a wɔkɔsraa asase no mu no nko.</content>
            <content> </content>
        </verse>
        <verse num="39">
            <content>Na Mose kaa nsɛm yi nyinaa kyerɛɛ Israelfoɔ no nyinaa; na ɔman no dii abooboo pii. </content>
        </verse>
        <verse num="40">
            <content> Na wɔtuaa nhema foro kɔɔ bepɔ no atifi kaa sɛ: Yɛn nie, yɛbɛforo akɔ deɛ AWURADE kaeɛ hɔ, ɛfiri sɛ yɛayɛ bɔne. </content>
        </verse>
        <verse num="41">
            <content>Na Mose kaa sɛ: Adɛn na mofom AWURADE asɛm no ho yi? Yei deɛ, ɛrenyɛ yie. </content>
        </verse>
        <verse num="42">
            <content>Mommforo nnkɔ, na AWURADE nni mo mu, na moantotɔ mo atamfoɔ anim; </content>
        </verse>
        <verse num="43">
            <content>na Amalekfoɔ ne Kanaanfoɔ wɔ mo anim hɔ, na mobɛtotɔ nkrantɛ ano; na ɛnam sɛ moasane afiri AWURADE akyiri nti, AWURADE nso renni mo akyi. </content>
        </verse>
        <verse num="44">
            <content>Na wɔtintim wɔn anim foro kɔɔ bepɔ no atifi; na AWURADE apam adaka no ne Mose anka wɔn ho amfiri nsraban no mu. </content>
        </verse>
        <verse num="45">
            <content> Ɛnna Amalekfoɔ ne Kanaanfoɔ a wɔte bepɔ no soɔ no siane ba bɛkunkumm wɔn bobɔɔ wɔn pete kɔduruu Horma.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Deut 1.26-44 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Eks 16.3</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Dwom 106.24</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Num 16.4</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Num 13.16, 30 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Num 13.27</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Eks 17.4; 16.10</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Eks 32.10-14</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Deut 9.28</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Eks 34.6</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Eks 9.16</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Dwom 95.11; Heb 3.17-19</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Yos 14.6, 9</content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: Yer 2.19</content>
        </note>
        <note kind="CROSS_REFERENCES">
            <content kind="REF_VERSE_START">36</content>
            <content>: 1 Ko 10.5, 10; Yuda 5 </content>
        </note>
        <note kind="CROSS_REFERENCES">
            <content kind="REF_VERSE_START">38</content>
            <content>: Num 14.30</content>
        </note>
        <note kind="CROSS_REFERENCES">
            <content kind="REF_VERSE_START">40</content>
            <content>: Num 13.17</content>
        </note>
        <note kind="CROSS_REFERENCES">
            <content kind="REF_VERSE_START">45</content>
            <content>: Num 21.3</content>
        </note>
    </chapter>
    <chapter num="15">
        <verse num="1">
            <content>Na AWURADE ka kyerɛɛ Mose sɛ: </content>
        </verse>
        <verse num="2">
            <content>Ka kyerɛ Israelfoɔ no sɛ: Sɛ moduru asase a morekɔtena soɔ a me ara mede merema mo no so, </content>
        </verse>
        <verse num="3">
            <content> na morebɔ ogya afɔdeɛ a ɛfiri anantwie anaa nnwan mu ama AWURADE a, sɛ ɛyɛ ɔhyeɛ afɔdeɛ anaa okum afɔdeɛ a mode reyɛ aboadeɛ, anaa ɛyɛ ayamyi afɔdeɛ, anaa mo afahyɛ ase deɛ, sɛ morema no ayi hwa hwanhwam ama AWURADE a, </content>
        </verse>
        <verse num="4">
            <content> ɛnneɛ deɛ ɔde n’ayɛyɛdeɛ brɛ AWURADE no, ɔmfa aduane afɔdeɛ nso mmra, esiam abupɛn du mu baako a wɔde ngo susutoa abupɛn nnan mu baako afɔre </content>
        </verse>
        <verse num="5">
            <content> ne ahwiesa susutoa abupɛn nnan mu baako, na ɔmfa nka ɔhyeɛ afɔdeɛ anaa okum afɔdeɛ dwan ba baako ho. </content>
        </verse>
        <verse num="6">
            <content>Na odwennini deɛ, deɛ fa bɔ aduane afɔdeɛ ne esiam abupɛn du mu mmienu a wɔde ngo afɔre susutoa abupɛn mmiɛnsa mu baako, </content>
        </verse>
        <verse num="7">
            <content>na fa ahwiesa susutoa abupɛn mmiɛnsa mu baako nso bra, na ɛnyi hwa hwanhwam mma AWURADE. </content>
        </verse>
        <verse num="8">
            <content>Na sɛ nantwie ba na wode rebɛbɔ ɔhyeɛ afɔdeɛ anaa okum afɔdeɛ de ayɛ w’aboadeɛ, anaasɛ wode rebɛbɔ asomdwoeɛ afɔdeɛ ama AWURADE a, </content>
        </verse>
        <verse num="9">
            <content>ɛnneɛ aduane afɔdeɛ a ɔmfa nka nantwie ba no ho ne esiam abupɛn du mu mmiɛnsa a wɔde ngo susutoa fa afɔre; </content>
        </verse>
        <verse num="10">
            <content>na fa ahwiesa susutoa fa nso bra, na ɛnyɛ ogya afɔdeɛ a ɛyi hwa hwanhwam ma AWURADE.</content>
            <content> </content>
        </verse>
        <verse num="11">
            <content>Saa na wɔnyɛ nantwie biara anaa odwennini biara anaa nnwanten anaa mmirekyie mma mu biara. </content>
        </verse>
        <verse num="12">
            <content>Sɛ afɔdeɛ a mobɛbɔ no dodoɔ no teɛ no, saa na monyɛ wɔn mu biara, sɛdeɛ wɔn dodoɔ teɛ. </content>
        </verse>
        <verse num="13">
            <content>Wɔn a wɔyɛ ɔman mma nyinaa nyɛ adeɛ yi sei mfa mmɔ ogya afɔdeɛ a ɛyi hwa hwanhwam ma AWURADE. </content>
        </verse>
        <verse num="14">
            <content>Na sɛ ɔhɔhoɔ bi abɛsoɛ mo mu, anaa obi wɔ mo mu mo awoɔ ntoatoasoɔ nyinaa mu na ɔpɛ sɛ ɔbɔ ogya afɔdeɛ a ɛyi hwa hwanhwam ma AWURADE a, sɛdeɛ moyɛ no no, saa ara na ɔnyɛ no. </content>
        </verse>
        <verse num="15">
            <content> Ɔman asafo no, ahyɛdeɛ baako na ɛnna hɔ mma mo ne ɔhɔhoɔ a wabɛsoɛ mo mu no; ɛnyɛ daa ahyɛdeɛ mo awoɔ ntoatoasoɔ nyinaa mu: Sɛdeɛ moteɛ no, saa nso na ɔhɔhoɔ nyɛ AWURADE anim. </content>
        </verse>
        <verse num="16">
            <content>Mmara korɔ ne atemmudeɛ korɔ na ɛnna hɔ mma mo ne ɔhɔhoɔ a wabɛsoɛ mo mu nyinaa.</content>
            <content> </content>
        </verse>
        <verse num="17">
            <content>Na AWURADE kasa kyerɛɛ Mose sɛ: </content>
        </verse>
        <verse num="18">
            <content>Ka kyerɛ Israelfoɔ no: Sɛ moduru asase a mede mo merekɔ soɔ no so, </content>
        </verse>
        <verse num="19">
            <content> na ɛba sɛ modi asase no so aduane no bi a, momma mmasoɔ adeɛ so mma AWURADE, </content>
        </verse>
        <verse num="20">
            <content> momfa mo mmɔre a ɛdi kan bi taterɛ nyɛ mmasoɔ adeɛ; sɛdeɛ moyɛ ayuporebea mmasoɔ adeɛ no, saa ara na momma soɔ; </content>
        </verse>
        <verse num="21">
            <content>momfa mo mmɔrekan no bi mma AWURADE sɛ mmasoɔ adeɛ mo awoɔ ntoatoasoɔ nyinaa mu.</content>
            <content> </content>
        </verse>
        <verse num="22">
            <content> </content>
            <content> Na sɛ mofom na moanni mmara nsɛm a AWURADE aka akyerɛ Mose yi nyinaa so, </content>
        </verse>
        <verse num="23">
            <content>deɛ AWURADE nam Mose so ahyɛ mo nyinaa, firi da a AWURADE hyɛɛ mmara no de rekɔduru mo awoɔ ntoatoasoɔ so no, </content>
        </verse>
        <verse num="24">
            <content>na sɛ wɔfom anifasoɔ mu a ɔman no nnim a, ɛnneɛ asafo no nyinaa mfa nantwinini baako mmɔ ɔhyeɛ afɔdeɛ a ɛyi hwa hwanhwam ma AWURADE ne n’aduane afɔdeɛ ne n’ahwiesa, sɛdeɛ ne yɛbea teɛ, ne ɔpapo baako, na ɛnyɛ bɔne ho afɔdeɛ. </content>
        </verse>
        <verse num="25">
            <content>Na ɔsɔfoɔ no mpata mma Israelfoɔ asafo no nyinaa, na wɔde bɛkyɛ wɔn; ɛfiri sɛ ɛyɛ ɛfom; na wɔn deɛ, wɔn fom no nti wɔde wɔn ayɛyɛdeɛ aba de rebɛbɔ AWURADE gya afɔdeɛ ne wɔn bɔne ho afɔdeɛ, AWURADE anim; </content>
        </verse>
        <verse num="26">
            <content>na wɔde bɛkyɛ Israelfoɔ asafo no nyinaa ne ɔhɔhoɔ a wabɛsoɛ mo mu no, ɛfiri sɛ ɔman no nyinaa na wɔyɛ maa wɔn ɛfom no mu.</content>
            <content> </content>
        </verse>
        <verse num="27">
            <content> </content>
            <content> Na sɛ obi anhyɛ da na ɔyɛ bɔne a, ɛnneɛ ɔmfa abirekyibereɛ a wadi afe mmra mmɛbɔ bɔne ho afɔdeɛ, </content>
        </verse>
        <verse num="28">
            <content>na ɔsɔfoɔ no mpata, AWURADE anim, mma ɔkra a ɔfom anifasoɔ mu no, sɛ ɔrepata ama no; na wɔde bɛkyɛ no. </content>
        </verse>
        <verse num="29">
            <content>Mmara korɔ na ɛnna hɔ mma mo mma deɛ ɔyɛ biribi anifasoɔ mu; deɛ ɔyɛ Israelfoɔ mu kuromani, ne ɔhɔhoɔ a wabɛsoɛ wɔn mu.</content>
            <content> </content>
        </verse>
        <verse num="30">
            <content> </content>
            <content> Na ɔkra a ɔde aniɛden boapa yɛ biribi, asase no soni oo, ɔhɔhoɔ oo, wasopa AWURADE, na wɔbɛtwa saa ɔnii ko no afiri ne man mu atwene, </content>
        </verse>
        <verse num="31">
            <content>ɛfiri sɛ wabu AWURADE asɛm animtia na wabu ne mmara asɛm so: Twa na wɔbɛtwa saa onipa no atwene, n’amumuyɛ da ne so.</content>
            <content> </content>
        </verse>
        <verse num="32">
            <content>Na Israelfoɔ no wɔ ɛserɛ soɔ no, wɔkɔhunuu ɔbarima bi a ɔrepɛ nnyina homeda; </content>
        </verse>
        <verse num="33">
            <content>na nnipa a wɔhunuu no sɛ ɔrepɛ nnyina no de no brɛɛ Mose ne Aaron ne asafo no nyinaa; </content>
        </verse>
        <verse num="34">
            <content> na wɔbɔɔ no dua mu, ɛfiri sɛ na wɔnnya nkyerɛɛ deɛ wɔnyɛ no. </content>
        </verse>
        <verse num="35">
            <content>Na AWURADE ka kyerɛɛ Mose sɛ: Kum na wɔnkum ɔbarima no, asafo no nyinaa nsi no aboɔ wɔ nsraban no akyi. </content>
        </verse>
        <verse num="36">
            <content>Ɛnna asafo no nyinaa de no firii adi kɔɔ nsraban no akyi kɔsii no aboɔ maa no wuiɛ, sɛdeɛ AWURADE hyɛɛ Mose no.</content>
            <content> </content>
        </verse>
        <verse num="37">
            <content>Na AWURADE ka kyerɛɛ Mose sɛ: </content>
        </verse>
        <verse num="38">
            <content> Ka kyerɛ Israelfoɔ no sɛ: Wɔnyɛ wɔn ntoma ano nnwo wɔn awoɔ ntoatoasoɔ nyinaa mu, na wɔmfa bibire homa nsosɔ ntoma ano nnwo no mu; </content>
        </verse>
        <verse num="39">
            <content>na ɛnyɛ mo nnwo a mohwɛ kae AWURADE mmara nsɛm nyinaa yɛ, na moankɔkyini anni mo akoma ne mo aniwa akyi, sɛdeɛ motaa gyae m’akyiridie kɔbɔ adwaman no. </content>
        </verse>
        <verse num="40">
            <content>Deɛ ɛbɛyɛ na moakae me mmara nsɛm nyinaa ayɛ, na moayɛ kronkron ama mo Nyankopɔn. </content>
        </verse>
        <verse num="41">
            <content>Mene AWURADE mo Nyankopɔn a meyii mo firii Misraim asase soɔ sɛ mɛyɛ mo Nyankopɔn no: Mene AWURADE mo Nyankopɔn.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: Lew 7.16</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Lew 6.14</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Num 28.27</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Eks 12.49</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Eks 23.16, 19</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Deut 26.1-2</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Lew 4.2, 13 </content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Lew 4.27-28 </content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Aso 13.28; Heb 10.26-27 </content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: Lew 24.12; Eks 31.14; 35.2</content>
        </note>
        <note kind="CROSS_REFERENCES">
            <content kind="REF_VERSE_START">38</content>
            <content>: Deut 22.12; Mat 23.5</content>
        </note>
    </chapter>
    <chapter num="16">
        <verse num="1">
            <content> </content>
            <content> Kora a n’agya ne Isehar a ɔyɛ Lewi ba Kohat ba no ne Eliab mma Datan, Abiram ne Pelet ba On a wɔfiri Ruben abusua mu, faa nnipa bi, </content>
        </verse>
        <verse num="2">
            <content> na wɔne Israelfoɔ mu mmarima ahanu aduonum a wɔyɛ asafo no mu mmapɔmma a wɔayi wɔn sɛ abadwafoɔ, nnipa a wɔwɔ din sɔre tiaa Mose; </content>
        </verse>
        <verse num="3">
            <content>na wɔbɔɔ Mose ne Aaron so dwa ka kyerɛɛ wɔn sɛ: Ayɛ yie! Asafo mu yi nyinaa yɛ nnipa kronkron, obiara biara na AWURADE wɔ wɔn mu, na adɛn nti na moma mo ho so AWURADE badwa soɔ? </content>
        </verse>
        <verse num="4">
            <content> Na Mose teeɛ no, ɔde n’anim butuu fam; </content>
        </verse>
        <verse num="5">
            <content> na ɔkasa kyerɛɛ Kora ne n’asefoɔ no nyinaa sɛ: Anɔpa, AWURADE bɛma wɔahunu deɛ ɔyɛ ne deɛ, ne deɛ ɔyɛ kronkron a ɔbɛma no abɛn no; na deɛ ɔbɛfa no no, ɔno na ɔbɛma no abɛn no. </content>
        </verse>
        <verse num="6">
            <content>Yei na monyɛ: Kora ne n’asafo no nyinaa, momfa aduhwam nkukuwa, </content>
        </verse>
        <verse num="7">
            <content>na momfa ogya ngu mu, na momfa aduhwam ngu so, AWURADE anim, ɔkyena. Na ɛbɛba sɛ onipa a AWURADE bɛyi no no, ɔbɛyɛ kronkron. Afei deɛ, ayɛ yie, mo Lewi mma! </content>
        </verse>
        <verse num="8">
            <content>Na Mose ka kyerɛɛ Kora sɛ: Mo Lewi mma, montie me ɛ! </content>
        </verse>
        <verse num="9">
            <content> Ɛyɛ mo ade ketewa sɛ Israel Nyankopɔn no ate mo afiri Israel asafo ho sɛ ɔde mo rebɛn ne ho na moayɛ AWURADE tenabea no ho adwuma, na moagyina asafo no anim asom wɔn? </content>
        </verse>
        <verse num="10">
            <content>Na wama wo ne wo nuanom Lewi mma a wɔka wo ho nyinaa abɛn no, na morepɛ asɔfodie nso yi? </content>
        </verse>
        <verse num="11">
            <content> Enti AWURADE na wo ne w’asafo nyinaa ahyia atia no; na Aaron deɛ, hwan ne no na monwiinwii tia no?</content>
            <content> </content>
        </verse>
        <verse num="12">
            <content>Na Mose soma maa wɔkɔfrɛɛ Eliab mma Datan ne Abiram; na wɔse: Yɛremma! </content>
        </verse>
        <verse num="13">
            <content>Ɛyɛ adewa sɛ woayi yɛn afiri asase a ɛsene nufosuo ne ɛwoɔ so rebɛku yɛn ɛserɛ soɔ, na woredi yɛn so abakomasɛm nso yi? </content>
        </verse>
        <verse num="14">
            <content> Nso womfaa yɛn mmaa asase a ɛsene nufosuo ne ɛwoɔ so, na wommaa yɛn mfuo ne nturo sɛ yɛnni so; na mmarima yi aniwa na worebɛtutuo? Yɛremma!</content>
            <content> </content>
        </verse>
        <verse num="15">
            <content> </content>
            <content> Ɛnna Mose bo fuu pii, na ɔka kyerɛɛ AWURADE sɛ: Nnane w’ani nkyerɛ wɔn aduane afɔdeɛ. Mennyee wɔn nsam afunumu baako mpo, nso menyɛɛ wɔn mu biara bɔne bi. </content>
        </verse>
        <verse num="16">
            <content>Na Mose ka kyerɛɛ Kora sɛ: Wo ne w’asafo no nyinaa mmra AWURADE anim, wo ne wɔn ne Aaron mmra ɔkyena; </content>
        </verse>
        <verse num="17">
            <content>na mo mu biara mfa ne kukuwa, na ɔmfa aduhwam ngu mu, na obiara mfa ne kukuwa mmra AWURADE anim, nkukuwa ahanu aduonum; na wo nso, ne Aaron, obiara mfa ne kukuwa mmra. </content>
        </verse>
        <verse num="18">
            <content>Na wɔn mu obiara faa ne kukuwa, na wɔsosoo gya guguu mu, na wɔde aduhwam guguu so de bɛgyinagyinaa ahyiaeɛ ntomadan no ano, wɔne Mose ne Aaron. </content>
        </verse>
        <verse num="19">
            <content> Na Kora maa asafo mu no nyinaa bɔɔ wɔn so dwa ahyiaeɛ ntomadan no ano. Na AWURADE animuonyam yii ne ho kyerɛɛ asafo mu no nyinaa.</content>
            <content> </content>
        </verse>
        <verse num="20">
            <content>Na AWURADE kasa kyerɛɛ Mose ne Aaron sɛ: </content>
        </verse>
        <verse num="21">
            <content>Montwe mo ho mfiri asafo yi mu, na memmene wɔn amonom. </content>
        </verse>
        <verse num="22">
            <content> Na wɔde wɔn anim butubutuu fam kaa sɛ: Onyankopɔn a woyɛ honam nyinaa ahonhom Nyankopɔn! Ɔbarima baako bɛyɛ bɔne na wo bo afu asafo mu no nyinaa? </content>
        </verse>
        <verse num="23">
            <content>Na AWURADE kasa kyerɛɛ Mose sɛ: Kasa kyerɛ asafo no sɛ: </content>
        </verse>
        <verse num="24">
            <content>Montwe mo ho mfiri Kora, Datan ne Abiram tenabea ho.</content>
            <content> </content>
        </verse>
        <verse num="25">
            <content>Na Mose sɔre sii mu kɔɔ Datan ne Abiram nkyɛn; na Israel mpanimfoɔ dii n’akyi kɔe. </content>
        </verse>
        <verse num="26">
            <content>Na ɔkasa kyerɛɛ asafo no sɛ: Montwe mo ho mfiri nnipa abɔnefoɔ yi ntomadan ho ɛ, na monnka wɔn biribiara, na wɔampra mo ne wɔn bɔne nyinaa ankɔ. </content>
        </verse>
        <verse num="27">
            <content>Na wɔtwee wɔn ho firii Kora, Datan ne Abiram tenabea ho. Na Datan ne Abiram firii adi bɛgyinagyinaa wɔn ntomadan ano, wɔne wɔn yerenom, wɔn mma ne wɔn mmotafowa nyinaa. </content>
        </verse>
        <verse num="28">
            <content>Na Mose kaa sɛ: Yei na mode bɛhunu sɛ AWURADE na ɔsomaa me sɛ menyɛ nneyɛeɛ yi nyinaa, na ɛmfiri me ara: </content>
        </verse>
        <verse num="29">
            <content>Sɛdeɛ nnipa nyinaa wuo na yeinom bɛwuwuo na deɛ ɛto nnipa nyinaa na ɛto wɔn a, ɛnneɛ na ɛnyɛ AWURADE na ɔsomaa me; </content>
        </verse>
        <verse num="30">
            <content>na sɛ ade foforɔ na AWURADE bɛbɔ na asase bɛbue n’ano amene wɔn ne deɛ ɛwɔ wɔn nyinaa na wɔnam anikan asiane akɔ Asamando a, ɛnneɛ monhunu sɛ mmarima yi abu AWURADE animtia.</content>
            <content> </content>
        </verse>
        <verse num="31">
            <content> </content>
            <content> Na ɔwiee nsɛm yi nyinaa ka no, wɔn ase asase paee, </content>
        </verse>
        <verse num="32">
            <content>na asase buee n’ano menee wɔn ne wɔn afie ne nnipa a wɔkaa Kora ho no nyinaa ne wɔn ade nyinaa; </content>
        </verse>
        <verse num="33">
            <content>na wɔne deɛ wɔwɔ nyinaa nam anikan siane kɔɔ Asamando, na asase sram wɔn so, na wɔyeraa wɔ ɔman asafo no mu. </content>
        </verse>
        <verse num="34">
            <content>Na Israelfoɔ a wɔatwa wɔn ho ahyia no nyinaa dwanee wɔ wɔn gyegyeegye no ano, kaa sɛ: Anyɛ a asase bɛmene yɛn nso! </content>
        </verse>
        <verse num="35">
            <content> Na ogya firi AWURADE nkyɛn bɛhyee mmarima ahanu aduonum a wɔde aduhwam no baeɛ no.</content>
            <content> </content>
        </verse>
        <verse num="36">
            <content>Na AWURADE kasa kyerɛɛ Mose sɛ: </content>
        </verse>
        <verse num="37">
            <content>Ka kyerɛ Ɔsɔfoɔ Aaron ba Eleasa, na ɔntase nkukuwa no mfiri nhyeeɛ no mu, na dwiri ogya no petepete; na ɛyɛ kronkron: </content>
        </verse>
        <verse num="38">
            <content>Nnebɔneyɛfoɔ yi a wɔayɛ wɔn kra ho bɔne nkukuwa no, na mommoro nyɛ abena atɛtrɛtɛ nkata afɔrebukyia no ho, ɛfiri sɛ wɔde baa AWURADE anim, na ayɛ kronkron, na ɛnyɛ nsɛnkyerɛnneɛ mma Israelfoɔ no. </content>
        </verse>
        <verse num="39">
            <content>Na Ɔsɔfoɔ Eleasa faa kɔbere mfrafraeɛ nkukuwa a wɔn a wɔahyeɛ no de baeɛ no, na wɔboro de yɛɛ afɔrebukyia no ho nkataho, </content>
        </verse>
        <verse num="40">
            <content> sɛ ɛnyɛ Israelfoɔ nkaeɛ adeɛ, na onipa foforɔ a ɔmfiri Aaron asefoɔ mu no ammɛn ammɛhye aduhwam AWURADE anim, na anyɛ no sɛ Kora ne n’asafo no, sɛdeɛ AWURADE nam Mose so ka kyerɛɛ no no.</content>
            <content> </content>
        </verse>
        <verse num="41">
            <content>Na adeɛ kyeeɛ no, Israel asafo no nyinaa nwiinwii tiaa Mose ne Aaron sɛ: Mo na moakum AWURADE nkurɔfoɔ. </content>
        </verse>
        <verse num="42">
            <content> Na asafo no boaboaa wɔn ano tiaa Mose ne Aaron no, wɔdanedanee wɔn ani kyerɛɛ ahyiaeɛ ntomadan no, na hwɛ, na mununkum no akata so, na AWURADE animuonyam yii ne ho adi. </content>
        </verse>
        <verse num="43">
            <content>Na Mose ne Aaron baa ahyiaeɛ ntomadan no anim. </content>
        </verse>
        <verse num="44">
            <content>Na AWURADE kasa kyerɛɛ Mose sɛ: </content>
        </verse>
        <verse num="45">
            <content> Monsɔre mfiri asafo yi mu na memmene wɔn amonom. Na wɔde wɔn anim butubutuu fam.</content>
            <content> </content>
        </verse>
        <verse num="46">
            <content> </content>
            <content> Na Mose ka kyerɛɛ Aaron sɛ: Fa kukuwa no, na so afɔrebukyia no so gya gu mu, na yɛ ntɛm fa kɔ asafo no nkyɛn kɔpata ma wɔn, ɛfiri sɛ abufuhyeɛ afiri AWURADE anim afi. Ɔyaredɔm no afiri aseɛ. </content>
        </verse>
        <verse num="47">
            <content>Na Aaron faa deɛ Mose kaeɛ no, na ɔtuu mmirika kɔɔ asafo no mu; na hwɛ, na ɔyaredɔm no afiri aseɛ ɔman no mu; na ɔde aduhwam no mae de pata maa ɔman no. </content>
        </verse>
        <verse num="48">
            <content>Na ɔgyinaa awufoɔ ne anikanfoɔ no ntam, na wɔsii ɔyaredɔm no ano. </content>
        </verse>
        <verse num="49">
            <content>Na nnipa a wɔwuwuu ɔyaredɔm no mu ano si mpem dunan ne ahanson, ɛsono wɔn a Kora asɛm no nti wɔwuiɛ no. </content>
        </verse>
        <verse num="50">
            <content>Na ɔyaredɔm no to twaeɛ no, Aaron sane baa Mose nkyɛn ahyiaeɛ ntomadan no ano.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Eks 6.18, 21; Num 26.9; Yuda 11 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Num 12.1-2</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Num 14.5</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 2 Ti 2.19</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Num 3.6-13; 4.4-20</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Eks 16.7</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Eks 3.8, 17</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: 1 Sa 12.3; Aso 20.33 </content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Num 14.10</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Hiob 12.10; 2 Sa 24.17</content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Deut 11.6 </content>
        </note>
        <note kind="CROSS_REFERENCES">
            <content kind="REF_VERSE_START">35</content>
            <content>: Lew 10.1-2; Dwom 106.18</content>
        </note>
        <note kind="CROSS_REFERENCES">
            <content kind="REF_VERSE_START">40</content>
            <content>: Num 1.51</content>
        </note>
        <note kind="CROSS_REFERENCES">
            <content kind="REF_VERSE_START">42</content>
            <content>: Num 14.10</content>
        </note>
        <note kind="CROSS_REFERENCES">
            <content kind="REF_VERSE_START">45</content>
            <content>: Num 16.4, 22</content>
        </note>
        <note kind="CROSS_REFERENCES">
            <content kind="REF_VERSE_START">46</content>
            <content>: Eks 28.38; Lew 16.13 </content>
        </note>
    </chapter>
    <chapter num="17">
        <verse num="1">
            <content>Na AWURADE kasa kyerɛɛ Mose sɛ: </content>
        </verse>
        <verse num="2">
            <content>Kasa kyerɛ Israelfoɔ no, na gyegye wɔn hɔ wɔn mpanimfie mu mpoma mmaako mmaako, mmapɔmma no nyinaa hɔ mpoma dummienu, sɛdeɛ wɔn mpanimfie teɛ no, na twerɛtwerɛ wɔn din hyehyɛ wɔn mpoma no so. </content>
        </verse>
        <verse num="3">
            <content>Aaron din na twerɛ hyɛ Lewi poma soɔ: Ɛfiri sɛ poma biara yɛ mpanimfie biara mu otitire no deɛ. </content>
        </verse>
        <verse num="4">
            <content> Na gya gu ahyiaeɛ ntomadan no mu, Adanseɛ no anim, deɛ me ne mo hyia hɔ no. </content>
        </verse>
        <verse num="5">
            <content> Na ɔbarima a mɛyi no no poma bɛfefɛ, na mama me ho anwiinwii a Israelfoɔ nwiinwii tia mo no agyae. </content>
        </verse>
        <verse num="6">
            <content>Na Mose kasa kyerɛɛ Israelfoɔ no; na wɔn mmapɔmma no nyinaa memaa no mpoma mmaako mmaako; mpoma dummienu, sɛdeɛ wɔn mpanimfie teɛ no; na Aaron poma wɔ wɔn mpoma no mu. </content>
        </verse>
        <verse num="7">
            <content>Na Mose gyaa mpoma no guu AWURADE anim adanseɛ ntomadan no mu.</content>
            <content> </content>
        </verse>
        <verse num="8">
            <content>Na adeɛ kyeeɛ a Mose kɔɔ adanseɛ ntomadan no mu no, na hwɛ, Aaron poma a ɛyɛ Lewi fie deɛ no afefɛ ayɛ frɔmfrɔm agu nhwiren na aso sorɔno aba abere. </content>
        </verse>
        <verse num="9">
            <content>Na Mose tasee mpoma no nyinaa de firii AWURADE anim firii adi brɛɛ Israelfoɔ no nyinaa, na wɔhwɛe, na wɔn mu biara faa ne poma.</content>
            <content> </content>
        </verse>
        <verse num="10">
            <content> </content>
            <content> Na AWURADE ka kyerɛɛ Mose sɛ: Fa Aaron poma no sane bra Adanseɛ no anim na wɔmfa nsie, na ɛnyɛ nsɛnkyerɛnneɛ mma asoɔdenfoɔ no, na woatwa wɔn anwiinwii a wɔnwiinwii tia me no so, na wɔanwuwu. </content>
        </verse>
        <verse num="11">
            <content>Na Mose yɛɛ saa. Sɛdeɛ AWURADE hyɛɛ no no, saa ara na ɔyɛeɛ.</content>
            <content> </content>
        </verse>
        <verse num="12">
            <content>Na Israelfoɔ no ka kyerɛɛ Mose sɛ: Hwɛ, yɛrewuwu, yɛresɛe, yɛn nyinaa resɛe! </content>
        </verse>
        <verse num="13">
            <content> Obiara a ɔbɛn AWURADE tenabea no wu: Yɛn nyinaa nwie sa anaa?</content>
        </verse>
        <note kind="CROSS_REFERENCES">
            <content kind="REF_VERSE_START">4</content>
            <content>: Eks 25.22</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Num 16.5, 7</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Heb 9.4 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Num 16.40</content>
        </note>
    </chapter>
    <chapter num="18">
        <verse num="1">
            <content> </content>
            <content> Na AWURADE ka kyerɛɛ Aaron sɛ: Wo ne wo mma ne wo mpanimfie nyinaa, monsoa kronkronbea no ho amumuyɛ, na wo ne wo mma a wɔka wo ho no, monsoa mo asɔfodie ho amumuyɛ. </content>
        </verse>
        <verse num="2">
            <content> Na wo nuanom nso, Lewi abusuakuo, w’agya abusuakuo no, fa wɔn ka wo ho bra, na wɔmmoa wɔ ɔsom mu; nanso wo ne wo mma a wɔka wo ho no na monsom, adanseɛ ntomadan no anim, </content>
        </verse>
        <verse num="3">
            <content>na wɔnkura w’adwuma no mu bi na wɔnyɛ ntomadan no ho nnwuma nyinaa; na kronkronbea nnoɔma ne afɔrebukyia no ho nko na wɔmmpini, na wɔne mo nyinaa nso anwuwu. </content>
        </verse>
        <verse num="4">
            <content>Na wɔnka wo ho, na wɔnkura ahyiaeɛ ntomadan no ho adwuma no mu, nyɛ ntomadan no ho adwuma nyinaa, na onipa foforɔ biara ammɛn mo. </content>
        </verse>
        <verse num="5">
            <content> Na monhwɛ kronkronbea no ho nnwuma no ne afɔrebukyia no ho nnwuma no, na abufuhyeɛ bi amma Israelfoɔ no so bio. </content>
        </verse>
        <verse num="6">
            <content> Na me deɛ, hwɛ, mafa mo nuanom Lewifoɔ afiri Israelfoɔ no mu ama mo sɛ akyɛdeɛ a wɔde ama AWURADE, sɛ wɔnyɛ ahyiaeɛ ntomadan no ho som adwuma no. </content>
        </verse>
        <verse num="7">
            <content> Na wo ne wo mma a wɔka wo ho no nhwɛ mo asɔfodie no, afɔrebukyia no ho nsɛm nyinaa mu ne ntwamutam no mu deɛ no mu mfa nsom. Mede mo asɔfodie no mama mo sɛ akyɛdeɛ som adwuma; na obi foforɔ biara a ɔpinkyɛ no, wɔnku no.</content>
            <content> </content>
        </verse>
        <verse num="8">
            <content> </content>
            <content> Na AWURADE kasa kyerɛɛ Aaron sɛ: Me deɛ, hwɛ, mede me mmasoɔ adeɛ so hwɛ mema wo; Israelfoɔ akronkronneɛ nyinaa, mede mama wo ne wo mma sɛ daa kyɛfa. </content>
        </verse>
        <verse num="9">
            <content>Akronkronneɛ mu ade kronkron a ɛfiri ogya no mu a ɛnyɛ wo deɛ nie: Wɔn ayɛyɛdeɛ biara a wɔde ba, wɔn aduane afɔdeɛ biara ne wɔn bɔne ho afɔdeɛ biara ne wɔn asodie ho afɔdeɛ biara a wɔde brɛ me nyɛ akronkronneɛ mu ade kronkron mma wo ne wo mma no. </content>
        </verse>
        <verse num="10">
            <content>Di no faako a ɛhɔ yɛ kronkron pa ara, mmarima nyinaa nni bi, ɛnyɛ wo ade kronkron. </content>
        </verse>
        <verse num="11">
            <content> Na yei nso nyɛ wo deɛ: Wɔn ayɛyɛdeɛ mu mmasoɔ adeɛ, Israelfoɔ him afɔdeɛ nyinaa; wɔde ama wo ne wo mmammarima ne wo mmammaa a wɔka wo ho sɛ daa kyɛfa; obiara a ne ho teɛ wo fie mu nni bi. </content>
        </verse>
        <verse num="12">
            <content>Ngo foforɔ mu deɛ ɛyɛ koraa no nyinaa ne nsa foforɔ ne ayuo mu deɛ ɛyɛ koraa no nyinaa, emu adikan a wɔde ma AWURADE no, wo na wɔde ama woɔ. </content>
        </verse>
        <verse num="13">
            <content> Wɔn asase so ade nyinaa mu adikan a wɔde brɛ AWURADE no, ɛnyɛ wo deɛ; obiara a ne ho teɛ wɔ wo fie nni bi. </content>
        </verse>
        <verse num="14">
            <content> Israel mu ahyiradeɛ nyinaa nyɛ wo deɛ. </content>
        </verse>
        <verse num="15">
            <content> Adeɛ biara a ɛbue yafunu ano ɔhonam nyinaa mu a wɔde brɛ AWURADE no, onipa oo, afieboa oo, ɛnyɛ wo deɛ; nnipa mmakan ne afieboa a wɔn ho nteɛ mmakan nso, wɔnhyɛ wɔn ananmu. </content>
        </verse>
        <verse num="16">
            <content>Na ananmuhyɛdeɛ no deɛ, (deɛ wadi bosome no, ma wɔnnye no) dwetɛ nnwetɛbena nnum a wobɛhyɛ ama wɔn sɛdeɛ kronkronbea dwetɛbena a ano si gera aduonu no teɛ. </content>
        </verse>
        <verse num="17">
            <content>Na nantwie abakan anaa odwanten abakan anaa abirekyie abakan deɛ, mma wɔnnhyɛ ananmu, na wɔyɛ kronkron; fa wɔn mogya pete afɔrebukyia no so na hye wɔn sradeɛ ma no nyɛ ogya afɔdeɛ a ɛyi hwa hwanhwam ma AWURADE. </content>
        </verse>
        <verse num="18">
            <content>Na wɔn nam nyɛ wo deɛ sɛ ohim yan ne srɛ nifa no yɛ wo deɛ no. </content>
        </verse>
        <verse num="19">
            <content>Akronkronneɛ mu mmasoɔ adeɛ a Israelfoɔ de brɛ AWURADE nyinaa, mede mama wo ne wo mmammarima ne wo mmammaa a wɔka wo ho no sɛ daa kyɛfa; ɛnyɛ AWURADE anim daa nkyene apam mma wo ne w’asefoɔ a wɔka wo ho no.</content>
            <content> </content>
        </verse>
        <verse num="20">
            <content> </content>
            <content> Na AWURADE ka kyerɛɛ Aaron sɛ: Wɔn asase no bi na worennie, na worennya kyɛfa biara wɔn mu: Mene wo kyɛfa ne w’agyapadeɛ Israelfoɔ mu.</content>
            <content> </content>
        </verse>
        <verse num="21">
            <content> </content>
            <content> Na Lewifoɔ no deɛ, wɔn som a wɔsom wɔ ahyiaeɛ ntomadan no mu no nti, hwɛ, mede Israel mu ntotosoɔ du du nyinaa mama wɔn sɛ agyapadeɛ. </content>
        </verse>
        <verse num="22">
            <content>Na Israelfoɔ no mmpinkyɛ ahyiaeɛ ntomadan no bio, na wɔamfa mmusuo anwuwu; </content>
        </verse>
        <verse num="23">
            <content>na Lewifoɔ no deɛ, wɔn na wɔnyɛ ahyiaeɛ ntomadan no ho som adwuma, na wɔnsoa ɛho mmusuo: Ɛyɛ daa ahyɛdeɛ mo awoɔ ntoatoasoɔ nyinaa mu; Israelfoɔ mu deɛ, wɔrennya agyapadeɛ biara. </content>
        </verse>
        <verse num="24">
            <content>Na Israelfoɔ ntotosoɔ du du a wɔmema so yɛ mmasoɔ adeɛ ma AWURADE no, mede mama Lewifoɔ no sɛ agyapadeɛ, ɛno nti na maka no wɔn ho sɛ: Wɔrennya agyapadeɛ biara Israelfoɔ mu no.</content>
            <content> </content>
        </verse>
        <verse num="25">
            <content>Na AWURADE kasa kyerɛɛ Mose sɛ: </content>
        </verse>
        <verse num="26">
            <content>Lewifoɔ no deɛ, kasa kyerɛ wɔn sɛ: Sɛ mogyegye Israelfoɔ hɔ ntotosoɔ du du a mede mama mo firi wɔn nkyɛn sɛ mo agyapadeɛ no a, ɛnneɛ momma emu bi so nyɛ AWURADE mmasoɔ adeɛ, ntotosoɔ du du no mu ntosoɔ du. </content>
        </verse>
        <verse num="27">
            <content>Na wɔmmu mo mmasoɔ adeɛ mma mo sɛ ayuporebea ayuo ne nsa-kyi-amena mu adenya. </content>
        </verse>
        <verse num="28">
            <content>Enti mo nso momma mmasoɔ adeɛ so mma AWURADE mfiri mo ntotosoɔ du du a mogyegye no Israelfoɔ no hɔ nyinaa mu, na momfa emu mmasoɔ adeɛ a ɛyɛ AWURADE deɛ no mma Ɔsɔfoɔ Aaron. </content>
        </verse>
        <verse num="29">
            <content>Adeɛ a wɔbɛma mo nyinaa mu na momma AWURADE mmasoɔ adeɛ nyinaa, emu deɛ ɛyɛ koraa no nyinaa mu akronkronneɛ. </content>
        </verse>
        <verse num="30">
            <content>Enti ka kyerɛ wɔn sɛ: Morema emu deɛ ɛyɛ koraa no so a, wɔmmu deɛ aka no mma Lewifoɔ sɛ ayuporebea nnɔbaeɛ ne nsa-kyi-amena mu adenya. </content>
        </verse>
        <verse num="31">
            <content> Na monni no baabiara, mo ne mo fiefoɔ, na ɛyɛ mo ahyiaeɛ ntomadan ho som adwuma so akatua. </content>
        </verse>
        <verse num="32">
            <content>Na moma emu deɛ ɛyɛ koraa no so a, ɛnneɛ mmusuo biara nna mo so, na monngu Israelfoɔ akronkronneɛ ho fi, na moanwuwu.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Eks 28.38; Lew 16.32-33 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Num 3.6-10</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Num 16.46</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Num 3.12, 45</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Num 1.51</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Lew 2.3, 10; 6.16-18, 26-28; 7.6-10 </content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Lew 10.14</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Eks 23.19; Deut 18.4</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Lew 27.28</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Eks 13.12-13; 34.19-20</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Num 35; Deut 10.9; 12.12; Yos 13.14, 33 </content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Lew 27.30 </content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Mat 10.10</content>
        </note>
    </chapter>
    <chapter num="19">
        <verse num="1">
            <content>Na AWURADE kasa kyerɛɛ Mose ne Aaron sɛ: </content>
        </verse>
        <verse num="2">
            <content> Yei ne mmara mu ahyɛdeɛ a AWURADE ahyɛ sɛ: Kasa kyerɛ Israelfoɔ no sɛ wɔmfa nantwibereɛ kɔkɔɔ a ɔdi mu a ɔnni dɛm a kɔnnua nkɔɔ ne so pɛn mmrɛ wo; </content>
        </verse>
        <verse num="3">
            <content>na momfa no mma Ɔsɔfoɔ Eleasa, na ɔmfa no mfiri nkɔ nsraban no akyi, na wɔnku no n’anim. </content>
        </verse>
        <verse num="4">
            <content> Na Ɔsɔfoɔ Eleasa mfa ne nsateaa nka ne mogya no bi, na ɔmpete ne mogya no bi ngu ahyiaeɛ ntomadan no anim fam mprɛnson. </content>
        </verse>
        <verse num="5">
            <content>Na wɔnhye nantwibereɛ no wɔ n’anim, ne nwoma ne ne nam ne ne mogya ne ne sɛbeɛ no. </content>
        </verse>
        <verse num="6">
            <content> Na ɔsɔfoɔ no mfa tweneduro ne adwera ne kuntu kɔkɔɔ ngu nantwibereɛ a ɔrehyeɛ no so. </content>
        </verse>
        <verse num="7">
            <content> Na ɔsɔfoɔ no nsi ne ntadeɛ na ɔmfa nsuo nnware, na ɛno akyiri ansa na ɔmmra nsraban no mu; na ɔsɔfoɔ no ho nte kɔsi anwummerɛ. </content>
        </verse>
        <verse num="8">
            <content>Na deɛ ɔhyeeɛ no nsi ne ntadeɛ nsuo mu, na ɔmfa nsuo nnware, na ne ho nte kɔsi anwummerɛ. </content>
        </verse>
        <verse num="9">
            <content>Na ɔbarima bi a ne ho teɛ nsesa nantwibereɛ no nso no mfa nkɔgu nsraban no akyi baabi a ɛhɔ teɛ, na ɛnyɛ Israelfoɔ asafo no ahodwira nsuo nsie; ɛyɛ bɔne ho afɔdeɛ. </content>
        </verse>
        <verse num="10">
            <content>Na deɛ ɔsesaa nantwibereɛ no nso no nsi ne ntadeɛ, na ne ho nte kɔsi anwummerɛ; na ɛnyɛ daa ahyɛdeɛ mma Israel mma ne ɔhɔhoɔ a ɔsoɛ wɔn mu.</content>
            <content> </content>
        </verse>
        <verse num="11">
            <content>Deɛ ɔka onipa biara funu no, ne ho nte nnanson; </content>
        </verse>
        <verse num="12">
            <content>ɔno na ɔmfa yei nnwira ne ho mfiri ne bɔne mu da a ɛtɔ so mmiɛnsa ne da a ɛtɔ so nson no, na ne ho ate; na sɛ wannwira ne ho da a ɛtɔ so mmiɛnsa ne da a ɛtɔ so nson no a, ne ho rente. </content>
        </verse>
        <verse num="13">
            <content> Obiara a ɔka owufoɔ, onipa bi a wawuo funu, na wannwira ne ho no agu AWURADE tenabea ho fi, na wɔntwa saa ɔkra no mfiri Israel mu ntwene, ɛfiri sɛ ahodwira nsuo a wɔampete angu ne soɔ nti, ne ho nte, ne ho fi da so wɔ ne ho.</content>
            <content> </content>
        </verse>
        <verse num="14">
            <content>Yei ne mmara a ɛwɔ hɔ berɛ a obi awu ntomadan mu: Sɛ onipa wu ntomadan mu a, obiara a ɔba ntomadan no mu ne adeɛ biara a ɛwɔ ntomadan no mu no ho nte nnanson; </content>
        </verse>
        <verse num="15">
            <content>adeɛ biara a ano da hɔ na ɛnni mmuasoɔ ne ɛho homa no, ɛho nte. </content>
        </verse>
        <verse num="16">
            <content>Na obiara a ɔka deɛ watɔ nkrantɛ ano anaa efunu bi anaa onipa nnompe anaa ɛda bi wiram no, ne ho nte nnanson. </content>
        </verse>
        <verse num="17">
            <content>Na deɛ ne ho nteɛ no, wɔmfa bɔne ho afɔdeɛ a wɔahyeɛ no nso no bi mma no, na wɔmfa mmasuo ngu so adeɛ bi mu; </content>
        </verse>
        <verse num="18">
            <content>na ɔbarima a ne ho teɛ bi mfa adwera mmɔ nsuo no mu, na ɔmpete ngu ntomadan no ne emu nnoɔma nyinaa ne akra a wɔwɔ hɔ no ne deɛ waka dompe anaa ɔtɔfoɔ anaa efunu anaa ɛda bi no so. </content>
        </verse>
        <verse num="19">
            <content>Na deɛ ne ho teɛ no mpete ngu deɛ ne ho nteɛ no so, da a ɛtɔ so mmiɛnsa ne da a ɛtɔ so nson no, na ɔnnwira ne ho da a ɛtɔ so nson no, na ɔnsi ne ntadeɛ, na ɔmfa nsuo nnware, na ne ho ate anwummerɛ.</content>
            <content> </content>
        </verse>
        <verse num="20">
            <content>Na onipa a ne ho nteɛ na wannwira ne ho no, wɔbɛtwa saa ɔkra no afiri ɔman asafo no mu, ɛfiri sɛ wagu AWURADE kronkronbea no ho fi; wɔampete ahodwira nsuo no angu ne so, enti ne ho nte. </content>
        </verse>
        <verse num="21">
            <content>Na yei nyɛ wɔn daa ahyɛdeɛ. Na deɛ ɔpetee ahodwira nsuo no nsi ne ntadeɛ; na deɛ ɔka ahodwira nsuo no ho nte kɔsi anwummerɛ; </content>
        </verse>
        <verse num="22">
            <content>na adeɛ biara a deɛ ne ho nteɛ no ka no ho nte, na obiara a ɔka no no ho nte kɔsi anwummerɛ.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Heb 9.13; Lew 22.20</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Lew 4.6, 17</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Lew 14.6</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Lew 16.28</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Lew 15.31</content>
        </note>
    </chapter>
    <chapter num="20">
        <verse num="1">
            <content> </content>
            <content> Na Israelfoɔ asafo mu no nyinaa baa Sin serɛ so, bosome a ɛdi kan no mu, na ɔman no tenaa Kades; na Miriam wuu wɔ hɔ, na wɔsiee no hɔ ara.</content>
            <content> </content>
        </verse>
        <verse num="2">
            <content> </content>
            <content> Na nsuo nni hɔ mma asafo no, na wɔhyia tiaa Mose ne Aaron. </content>
        </verse>
        <verse num="3">
            <content>Na ɔman no ne Mose hamee, na wɔkaa sɛ: Ɛkaa yɛn nko a, anka ɛberɛ a yɛn nuanom wuwuu AWURADE anim no yɛwuwuu bi. </content>
        </verse>
        <verse num="4">
            <content>Na adɛn nti na mode AWURADE man aba ɛserɛ yi so sɛ yɛmmɛwuwu wɔ ha, yɛn ne yɛn mmoa? </content>
        </verse>
        <verse num="5">
            <content>Na adɛn nti na moyii yɛn Misraim sɛ mode yɛn reba deɛ ɛnyɛ yi, deɛ wɔntumi nnua hwee a borɔdɔma ne bobe ne atoaa nnie, na nsuo mpo a wɔnom nnie yi? </content>
        </verse>
        <verse num="6">
            <content> Na Mose ne Aaron firii asafo no anim baa ahyiaeɛ ntomadan no ano, na wɔde wɔn anim butubutuu fam; na AWURADE animuonyam yii ne ho kyerɛɛ wɔn.</content>
            <content> </content>
        </verse>
        <verse num="7">
            <content>Na AWURADE kasa kyerɛɛ Mose sɛ: </content>
        </verse>
        <verse num="8">
            <content>Fa poma no na boa asafo no ano, wo ne wo nua Aaron, na monkasa nkyerɛ ɔbotan no wɔn anim, na ɛmma ne nsuo, na yi ɔbotan no mu nsuo ma wɔn ma asafo no ne wɔn mmoa nnom. </content>
        </verse>
        <verse num="9">
            <content>Na Mose faa poma no firii AWURADE anim, sɛdeɛ ɔhyɛɛ no no; </content>
        </verse>
        <verse num="10">
            <content> na Mose ne Aaron boaboaa ɔman asafo no ano ɔbotan no anim, na ɔka kyerɛɛ wɔn sɛ: Montie ɛ, mo asoɔdenfoɔ, adɛn ɛsɛ sɛ yɛnya nsuo firi ɔbotan yi mu ma mo anaa? </content>
        </verse>
        <verse num="11">
            <content>Na Mose maa ne nsa so de ne poma no bɔɔ ɔbotan no mprenu, na nsuo pii firi mu bae, na asafo no ne wɔn mmoa nomee. </content>
        </verse>
        <verse num="12">
            <content> Na AWURADE ka kyerɛɛ Mose ne Aaron sɛ: Sɛ moannye me annie na moanyɛ me kronkron Israelfoɔ anim nti, moremfa ɔman asafo yi nnuru asase a mede mama wɔn no so. </content>
        </verse>
        <verse num="13">
            <content> Yei ne Meriba</content>
            <note_ref>1</note_ref>
            <content> asuo, ɛfiri sɛ Israelfoɔ ne AWURADE hamee na ɔyɛɛ ne ho kronkron wɔn mu.</content>
            <content> </content>
        </verse>
        <verse num="14">
            <content> </content>
            <content> Na Mose somaa abɔfoɔ firi Kades kɔɔ Edomhene nkyɛn sɛ: Sɛ wo nua Israel seɛ nie: Wo ara wonim ɔhaw a ɛtoo yɛn nyinaa, </content>
        </verse>
        <verse num="15">
            <content>sɛ yɛn nananom siane kɔɔ Misraim, na yɛtenaa Misraim nna bebree, na Misraimfoɔ yɛɛ yɛn ne yɛn nananom bɔne; </content>
        </verse>
        <verse num="16">
            <content> na yɛsu frɛɛ AWURADE, na ɔtee yɛn nne, na ɔsomaa ɔbɔfoɔ maa no bɛyii yɛn firii Misraim; na hwɛ, yɛwɔ Kades, kuro a ɛwɔ wo hyeɛ soɔ mu. </content>
        </verse>
        <verse num="17">
            <content> Ma yɛmfa w’asase so; yɛremfa mfuo ne nturo mu, nanso yɛrennom mmura mu nsuo bi; yɛbɛnante ɔhene tempɔn so akɔ, yɛremmane nifa anaa benkum de bɛkɔ akɔsi sɛ yɛbɛtwam w’asase soɔ. </content>
        </verse>
        <verse num="18">
            <content>Na Edom ka kyerɛɛ no sɛ: Mmɛfa me mu, na mamfa nkrantɛ mamfiri adi mammɛhyia wo. </content>
        </verse>
        <verse num="19">
            <content>Na Israelfoɔ no ka kyerɛɛ no sɛ: Tempɔn so na yɛrebɛfa, na sɛ yɛn ne yɛn mmoa nom wo nsuo bi a, yɛbɛtua ka; ɛnyɛ asɛm biara, na yɛn nan nko ara na ma yɛmfa ntwam mu nkɔ </content>
        </verse>
        <verse num="20">
            <content>Na wɔse: Mommɛtwam! Na Edom de dɔm pii ne nsa a emu yɛ den firii adi bɛhyiaa wɔn. </content>
        </verse>
        <verse num="21">
            <content>Na Edom kamee Israel ɔkwan a wɔde bɛtwam n’asase soɔ. Enti Israel mane firii ne ho.</content>
            <content> </content>
        </verse>
        <verse num="22">
            <content>Na Israelfoɔ asafo mu no nyinaa tu firii Kades, na wɔbaa Hor bepɔ ho. </content>
        </verse>
        <verse num="23">
            <content>Na AWURADE ka kyerɛɛ Mose ne Aaron Hor bepɔ ho, Edom asase hyeɛ so, sɛ: </content>
        </verse>
        <verse num="24">
            <content>Aka kakraa bi na Aaron ati ne mpanimfoɔ wɔ asamando, na ɔrenkɔ asase a mede merema Israelfoɔ no so, ɛfiri sɛ moyɛɛ asoɔden maa m’anomu asɛm Meriba asuo ho. </content>
        </verse>
        <verse num="25">
            <content>Fa Aaron ne ne ba Eleasa, na wo ne wɔn mforo Hor bepɔ, </content>
        </verse>
        <verse num="26">
            <content> na yi Aaron ntadeɛ no fa hyɛ ne ba Eleasa, na ɔnwu wɔ hɔ nti ne mpanimfoɔ wɔ asamando. </content>
        </verse>
        <verse num="27">
            <content>Na Mose yɛɛ sɛdeɛ AWURADE hyɛɛ no no, na wɔforoo Hor bepɔ, asafo no nyinaa anim. </content>
        </verse>
        <verse num="28">
            <content> Na Mose yiyii Aaron ntadeɛ no de hyɛɛ ne ba Eleasa, na Aaron wuu wɔ bepɔ no atifi hɔ. Na Mose ne Eleasa firii bepɔ no so sianee. </content>
        </verse>
        <verse num="29">
            <content>Na asafo no nyinaa hunuu sɛ Aaron awuo no, Israel fie nyinaa suu no adaduasa.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Num 13.21 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Eks 17.1-7 </content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Num 14.10</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Dwom 106.33</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Num 27.14; Deut 1.37; 3.26; 4.21; 32.51</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Dwom 81.7</content>
        </note>
        <note num="1">
            <content kind="REF_VERSE_START">13</content>
            <content> </content>
            <content kind="STRONG_EM">MERIBA: </content>
            <content>Asekyerɛ ne: </content>
            <content kind="EM">Ɔham.</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Gye 32.3; Ate 11.17; Deut 23.7 </content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Eks 23.20</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Num 21.22</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Lew 21.10</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Num 33.38; Deut 10.6</content>
        </note>
    </chapter>
    <chapter num="21">
        <verse num="1">
            <content>Na Arad hene a ɔyɛ Kanaanni a ɔte Negeb no tee sɛ Israel aba Atarim kwan soɔ no, ɔne Israel bɛkoe, na ɔfaa wɔn mu binom nnommum. </content>
        </verse>
        <verse num="2">
            <content> Ɛnna Israel hyɛɛ AWURADE bɔ sɛ: Sɛ wode ɔman yi hyɛ yɛn nsa a, yɛbɛsɛe wɔn nkuro pasapasa. </content>
        </verse>
        <verse num="3">
            <content> Na AWURADE tiee Israel nne, na ɔde Kanaanfoɔ no mae, na wɔsɛee wɔn ne wɔn nkuro pasapasa, na wɔfrɛɛ hɔ sɛ: Horma.</content>
            <note_ref>1</note_ref>
            <content> </content>
        </verse>
        <verse num="4">
            <content> </content>
            <content> Na wɔtu firii Hor bepɔ ho faa Mmɛwa Po kwan so sɛ wɔretwa Edom asase ho kɔntɔnkrɔn akɔ. Na ɔman no ahome tee wɔn ho pii ɔkwan no so. </content>
        </verse>
        <verse num="5">
            <content>Na ɔman no kasa tiaa Onyankopɔn ne Mose sɛ: Adɛn nti na moyii yɛn firii Misraim sɛ yɛmmɛwuwu ɛserɛ soɔ? Na aduane biara nni hɔ, na nsuo biara nso nni hɔ, na aduane hunu yi afono yɛn. </content>
        </verse>
        <verse num="6">
            <content> Ɛnna AWURADE somaa awɔ a wɔn ano wɔ borɔ baa ɔman no mu bɛkekaa ɔman no, na Israel mu nnipa pii wuwui.</content>
            <content> </content>
        </verse>
        <verse num="7">
            <content>Ɛnna ɔman no baa Mose nkyɛn bɛkaa sɛ: Yɛayɛ bɔne sɛ yɛkasa tiaa AWURADE ne woɔ; pa AWURADE kyɛw na ɔmmɛyi awɔ no mfiri yɛn so. Na Mose paa kyɛw maa ɔman no. </content>
        </verse>
        <verse num="8">
            <content> Na AWURADE ka kyerɛɛ Mose sɛ: Yɛ ɔwɔ a n’ano wɔ borɔ nsɛsoɔ, na fa no sɛne frankaa dua so; na obiara a ebi aka no no, sɛ ɔhwɛ a, ɔbɛnya nkwa. </content>
        </verse>
        <verse num="9">
            <content>Na Mose yɛɛ kɔbere mfrafraeɛ ɔwɔ no, na ɔde no sɛnee frankaa dua no so, na sɛ ɔwɔ ka obi na ɔhwɛ kɔbere mfrafraeɛ ɔwɔ no a, na wanya nkwa.</content>
            <content> </content>
        </verse>
        <verse num="10">
            <content>Na Israelfoɔ no tu kɔkyeree nsraban wɔ Obot. </content>
        </verse>
        <verse num="11">
            <content>Na wɔtu firii Obot kɔkyeree nsraban Iye-haabarim, ɛserɛ a ɛwɔ Moab anim, owia puebea no so. </content>
        </verse>
        <verse num="12">
            <content>Ɛhɔ na wɔfiri tu kɔkyeree nsraban wɔ Sared subonhwa mu. </content>
        </verse>
        <verse num="13">
            <content>Ɛhɔ na wɔfiri tu kɔkyeree nsraban wɔ Asubɔnten Arnon a ɛsene serɛ soɔ a ɛfiri Amori hyeɛ soɔ no agya, ɛfiri sɛ Arnon ne ɛhyeɛ a ɛda Moab ne Amori ntam. </content>
        </verse>
        <verse num="14">
            <content> Enti wɔka no AWURADE akodie nwoma no mu sɛ:</content>
            <block_quote>
                <content>Wɔnam ahumtuo so ko faa Waheb</content>
            </block_quote>
            <block_quote>
                <content>ne Arnon nsubɔnhwa no,</content>
            </block_quote>
        </verse>
        <verse num="15">
            <block_quote>
                <content>ne deɛ nsubɔnhwa no sene a</content>
            </block_quote>
            <block_quote>
                <content>ɛdane kɔ Ar tenabea</content>
            </block_quote>
            <block_quote>
                <content>na ɛtwere Moab hyeɛ ho no.</content>
                <content> </content>
            </block_quote>
        </verse>
        <verse num="16">
            <content>Ɛhɔ na wɔfiri kɔɔ Beer, asubura a AWURADE kaa ho asɛm kyerɛɛ Mose sɛ: Boa ɔman no ano na mɛma wɔn nsuo anom, no. </content>
        </verse>
        <verse num="17">
            <content>Ɛberɛ no mu na Israel too dwom yi sɛ:</content>
            <block_quote>
                <content>Asubura, tue! Monnye no so!</content>
            </block_quote>
        </verse>
        <verse num="18">
            <block_quote>
                <content>Asubura a atitire tuiɛ</content>
            </block_quote>
            <block_quote>
                <content>na ɔman mu mmapɔmma funufunuiɛ,</content>
            </block_quote>
            <block_quote>
                <content>wɔde ahempoma ne wɔn mpoma.</content>
                <content>Na wɔfiri serɛ so kɔɔ Matana; </content>
            </block_quote>
        </verse>
        <verse num="19">
            <content>na wɔfiri Matana kɔɔ Nahaliel; na wɔfiri Nahaliel kɔɔ Bamot; </content>
        </verse>
        <verse num="20">
            <content>na wɔfiri Bamot kɔɔ bonhwa a ɛwɔ Moab petee mu, Pisga atifi a ɛkyerɛ anwea pradada soɔ no mu.</content>
            <content> </content>
        </verse>
        <verse num="21">
            <content> </content>
            <content> Na Israel somaa abɔfoɔ kɔɔ Amorifoɔ hene Sihon nkyɛn kɔkaa sɛ: </content>
        </verse>
        <verse num="22">
            <content> Ma memfa w’asase so; yɛremmane mfuo mu ne nturo mu, yɛrennom abura mu nsuo bi; ɔhene tempɔn so na yɛbɛnanteɛ akɔsi sɛ yɛbɛtwam w’asase soɔ. </content>
        </verse>
        <verse num="23">
            <content>Na Sihon amma Israel antwam n’asase so; na ɔboaa ne man nyinaa ano firi bɛhyiaa Israel, ɛserɛ so, na ɔbaa Yahas ne Israel bɛkoe. </content>
        </verse>
        <verse num="24">
            <content>Na Israel kumm no nkrantɛ ano faa n’asase firi Arnon kɔɔ Yabok so kɔduruu Amonfoɔ ho, ɛfiri sɛ na Amonfoɔ no hyeɛ so hɔ yɛ den. </content>
        </verse>
        <verse num="25">
            <content>Na Israel faa nkuro yi nyinaa, na Israel tenaa Amorifoɔ nkuro no nyinaa mu, Hesbon ne ɛho nkuro nyinaa mu; </content>
        </verse>
        <verse num="26">
            <content>na Hesbon ne Amorifoɔ hene Sihon kuro, ɔno na ɔne kane Moabhene koeɛ, na ɔgyee ne nsam n’asase nyinaa kɔsii Arnon ano. </content>
        </verse>
        <verse num="27">
            <content>Ɛno nti na mmebufoɔ no ka sɛ:</content>
            <block_quote>
                <content>Mommra Hesbon!</content>
            </block_quote>
            <block_quote kind="LEFT_INDENTED">
                <content>Momma wɔnkyekye na wɔnsiesie Sihon kuro no.</content>
            </block_quote>
        </verse>
        <verse num="28">
            <block_quote>
                <content>Na ogya bi firii Hesbon,</content>
            </block_quote>
            <block_quote kind="LEFT_INDENTED">
                <content>ogyaframa firii Sihon kuro kɛseɛ mu;</content>
            </block_quote>
            <block_quote>
                <content>ɛhyee Moab kuro Ar,</content>
            </block_quote>
            <block_quote kind="LEFT_INDENTED">
                <content>Arnon sorɔnsorɔmmea so awuranom.</content>
            </block_quote>
        </verse>
        <verse num="29">
            <block_quote>
                <content> </content>
                <content> Wo Moab, due!</content>
            </block_quote>
            <block_quote kind="LEFT_INDENTED">
                <content>Kemos man, moayera!</content>
            </block_quote>
            <block_quote>
                <content>Wama ne mmammarima adwanedwane,</content>
            </block_quote>
            <block_quote kind="LEFT_INDENTED">
                <content>na ne mmammaa adane</content>
            </block_quote>
            <block_quote kind="LEFT_INDENTED">
                <content>Amorifoɔ hene Sihon nnommum.</content>
            </block_quote>
        </verse>
        <verse num="30">
            <block_quote>
                <content>Na yɛabɔ wɔn agu, Hesbon ayera akɔduru Dibon;</content>
            </block_quote>
            <block_quote kind="LEFT_INDENTED">
                <content>yɛasɛe wɔn akɔfa Nofa</content>
            </block_quote>
            <block_quote kind="LEFT_INDENTED">
                <content>de akɔduru Medeba.</content>
                <content> </content>
            </block_quote>
        </verse>
        <verse num="31">
            <content>Na Israelfoɔ no tenaa Amorifoɔ asase so. </content>
        </verse>
        <verse num="32">
            <content>Na Mose somaa maa wɔkɔsraa Yaser, na wɔfaa ne nkuraa, na ɔtuu Amorifoɔ a wɔwɔ hɔ no. </content>
        </verse>
        <verse num="33">
            <content> Na wɔdanee wɔn ho foro kɔɔ Basan kwan so. Na Basan hene Og firii adi bɛhyiaa wɔn, ɔno ne ne man nyinaa, sɛ wɔrebɛko wɔ Edrei. </content>
        </verse>
        <verse num="34">
            <content> Na AWURADE ka kyerɛɛ Mose sɛ: Nsuro no, na mede no ne ne man nyinaa ne n’asase mahyɛ wo nsa, na woayɛ no sɛdeɛ woyɛɛ Amorifoɔ hene Sihon a ɔtenaa Hesbon no. </content>
        </verse>
        <verse num="35">
            <content>Na wɔkunkum no ne ne mma ne ne man nyinaa a obiara antumi anya kwan anwanne, na wɔfaa asase no dii so.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Deut 13.15; Yos 6.17; Ate 1.17; 1 Sa 15.3</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Num 14.45</content>
        </note>
        <note num="1">
            <content kind="REF_VERSE_START">3</content>
            <content> </content>
            <content kind="STRONG_EM">HORMA: </content>
            <content>Hebri asekyerɛ ne: </content>
            <content kind="EM">Ɔsɛeɛ.</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Num 11.1-6; 14.2 </content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: 1 Ko 10.9</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Yoh 3.14</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Yos 10.13</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Deut 2.26-37 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Num 20.17</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Ate 11.24; 1 Ah 11.7 </content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Deut 3.1-11</content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: Dwom 136.17-22</content>
        </note>
    </chapter>
    <chapter num="22">
        <verse num="1">
            <content>Na Israelfoɔ no tu kɔkyeree nsraban wɔ Moab mpaperɛ so Yordan fa a ɛbɛn Yeriko agya. </content>
        </verse>
        <verse num="2">
            <content>Na Sipor ba Balak hunuu deɛ Israel yɛɛ Amorifoɔ no nyinaa. </content>
        </verse>
        <verse num="3">
            <content>Na Moab suroo ɔman no pii, ɛfiri sɛ na wɔdɔɔso, na ehu kaa Moab, Israelfoɔ no nti. </content>
        </verse>
        <verse num="4">
            <content>Na Moab ka kyerɛɛ Midian mpanimfoɔ sɛ: Afei ɛdɔm yi bɛdi yɛn ho adeɛ nyinaa, sɛdeɛ nantwie di asase so wira no. Saa berɛ no mu no Sipor ba Balak na na ɔyɛ Moab hene. </content>
        </verse>
        <verse num="5">
            <content> Na ɔsomaa abɔfoɔ kɔɔ Beor ba Bileam nkyɛn wɔ Petor a ɛda asubɔnten no ano, ne manfoɔ asase so, sɛ wɔnkɔhyia no sɛ: Hwɛ, ɔman bi firi Misraim aba, na hwɛ, wɔabɛkata asase ani, na wɔn ara na wɔgu m’anim yi. </content>
        </verse>
        <verse num="6">
            <content>Na afei bra bɛdome ɔman no ma me, ɛfiri sɛ wɔyɛ den sene me, sɛ ebia mɛtumi maku wɔn, na mapamo wɔn afiri asase yi so anaa; na menim sɛ deɛ wohyira no no, wɔahyira no, na deɛ wodome no no, wɔadome no.</content>
            <content> </content>
        </verse>
        <verse num="7">
            <content> </content>
            <content> Na Moab mpanin ne Midian mpanin no sii mu kɔe, na adebisa akatua no kura wɔn nsam; na wɔkɔɔ Bileam nkyɛn de Balak asɛm no kɔtoo n’anim. </content>
        </verse>
        <verse num="8">
            <content>Na ɔka kyerɛɛ wɔn sɛ: Montena ha anadwo yi, na mede mmuaeɛ bɛbrɛ mo, sɛdeɛ AWURADE bɛkasa akyerɛ me no. Na Moab asafohene no ne Bileam tenaa hɔ. </content>
        </verse>
        <verse num="9">
            <content>Na Onyankopɔn baa Bileam nkyɛn bɛkaa sɛ: Mmarima bɛn na wɔne wo wɔ hɔ yi? </content>
        </verse>
        <verse num="10">
            <content>Na Bileam ka kyerɛɛ Onyankopɔn sɛ: Moabhene Sipor ba Balak na ɔsoma maa wɔbaa me nkyɛn bɛkaa sɛ: </content>
        </verse>
        <verse num="11">
            <content>Hwɛ, ɔman a wɔfiri Misraim baeɛ no abɛkata asase ani. Afei bra bɛdome wɔn ma me, sɛ ebia mɛtumi ne wɔn ako na mapam wɔn anaa. </content>
        </verse>
        <verse num="12">
            <content>Na Onyankopɔn ka kyerɛɛ Bileam sɛ: Ɛne wɔn nnkɔ; nkɔdome ɔman no, na wɔahyira wɔn. </content>
        </verse>
        <verse num="13">
            <content>Na Bileam sɔree anɔpa, na ɔka kyerɛɛ Balak asafohene no sɛ: Monkɔ mo asase so, na AWURADE ampene amma me kwan sɛ me ne mo nkɔ. </content>
        </verse>
        <verse num="14">
            <content>Na Moab asafohene no sɔre baa Balak nkyɛn bɛkaa sɛ: Bileam ampene sɛ ɔne yɛn bɛba.</content>
            <content> </content>
        </verse>
        <verse num="15">
            <content>Na Balak sane somaa atitire a wɔdɔɔso na wɔn anim yɛ nyam sene wɔn. </content>
        </verse>
        <verse num="16">
            <content>Na wɔkɔɔ Bileam nkyɛn kɔka kyerɛɛ no sɛ: Sɛ Sipor ba Balak seɛ nie: Afei deɛ, mma biribi nnsi wo me nkyɛn ba kwan, </content>
        </verse>
        <verse num="17">
            <content>na mɛhyɛ wo animuonyam pii, na biribiara a wobɛka akyerɛ me no, mɛyɛ: Enti bra ara na bɛdome ɔman yi ma me. </content>
        </verse>
        <verse num="18">
            <content> Na Bileam buaa see Balak nkoa no sɛ: Sɛ Balak de ne fie a dwetɛ ne sika ahyɛ mu ma, ma me mpo a, merentumi memmu AWURADE me Nyankopɔn asɛm so menkɔyɛ biribi ketewa anaa kɛseɛ. </content>
        </verse>
        <verse num="19">
            <content>Na afei mo nso montena ha anadwo yi, na menhunu deɛ AWURADE bɛsane aka akyerɛ me. </content>
        </verse>
        <verse num="20">
            <content>Na Onyankopɔn baa Bileam nkyɛn anadwo bɛka kyerɛɛ no sɛ: Sɛ hyia na mmarima yi bɛhyiaa woɔ a, sɔre na ɛne wɔn nkɔ; nanso asɛm a mɛka makyerɛ woɔ no nko na di soɔ.</content>
            <content> </content>
        </verse>
        <verse num="21">
            <content>Ɛnna Bileam sɔree anɔpa hyehyɛɛ n’afunumu na ɔne Moab atitire no sii mu kɔe.</content>
            <content> </content>
        </verse>
        <verse num="22">
            <content>Na ɔrekorɔ no, Onyankopɔn bo fui, na AWURADE bɔfoɔ bɛgyinaa ɔkwan no so sɛ ɔbɛsi no kwan; nso na ɔte n’afunumu so, na ne nkoa baanu ne no na ɛnam. </content>
        </verse>
        <verse num="23">
            <content> Na afunumu no hunuu AWURADE bɔfoɔ no sɛ ɔgyina ɔkwan mu kura nkrantɛ a watwe wɔ ne nsam na afunumu no mane firii kwan no so kɔfaa wiram; na Bileam hwee afunumu no sɛ ɔredane no aba ɔkwan mu. </content>
        </verse>
        <verse num="24">
            <content>Ɛnna AWURADE bɔfoɔ no kɔgyinaa bobe nturo ntam nammɔnkorɔ kwan mu a ɔfasuo wɔ ha ne ha. </content>
        </verse>
        <verse num="25">
            <content>Na afunumu no hunuu AWURADE bɔfoɔ no no, ɔde ne ho miaa ɔfasuo no, na ɔkaa Bileam nan miaa ɔfasuo no ho; na ɔkɔɔ so hwee no ara. </content>
        </verse>
        <verse num="26">
            <content>Na AWURADE bɔfoɔ no twe kɔɔ anim kɔgyinaa deɛ ɛhɔ yɛ hihiaa a ɔkwan nni hɔ a wɔbɛdane akɔ nifa anaa benkum. </content>
        </verse>
        <verse num="27">
            <content>Na afunumu no hunuu AWURADE bɔfoɔ no no, ɔbutuu fam, Bileam ase; na Bileam bo fui, na ɔde abaa bɔɔ afunumu no. </content>
        </verse>
        <verse num="28">
            <content> Ɛnna AWURADE buee afunumu no ano, na ɔka kyerɛɛ Bileam sɛ: Ɛdeɛn na mayɛ woɔ a woabɔ me mprɛnsa yi? </content>
        </verse>
        <verse num="29">
            <content>Na Bileam ka kyerɛɛ afunumu no sɛ: Sɛ woagoro me ho ntira. Sɛ mekura nkrantɛ a, anka sɛsɛɛ maku wo. </content>
        </verse>
        <verse num="30">
            <content>Na afunumu no ka kyerɛɛ Bileam sɛ: Ɛnyɛ w’afunumu ne me a woatena me so ara de abɛsi nnɛ da yi? Mayɛ wo sei pɛn anaa? Na ɔse: Dabi.</content>
            <content> </content>
        </verse>
        <verse num="31">
            <content>Ɛnna AWURADE buee Bileam ani, na ɔhunuu AWURADE bɔfoɔ no sɛ ɔgyina ɔkwan mu kura nkrantɛ a watwe wɔ ne nsam, na ɔkoto de n’anim butuu fam tim. </content>
        </verse>
        <verse num="32">
            <content>Na AWURADE bɔfoɔ no ka kyerɛɛ no sɛ: Adɛn nti na wobɔɔ w’afunumu no mprɛnsa yi? Hwɛ, maba sɛ merebɛsi wo kwan, ɛfiri sɛ wo kwan no ntene wɔ m’anim; </content>
        </verse>
        <verse num="33">
            <content>na afunumu no hunuu me, na ɔmane firii m’anim mprɛnsa yi; sɛ wammane amfiri m’anim a, anka sɛsɛɛ maku wo dada, na ɔno deɛ, magye no nkwa. </content>
        </verse>
        <verse num="34">
            <content>Na Bileam ka kyerɛɛ AWURADE bɔfoɔ no sɛ: Mayɛ bɔne na mennim sɛ wo na wogyina ɔkwan mu rehyia me; na afei, sɛ ɛyɛ bɔne w’ani so deɛ a, mɛsane m’akyi. </content>
        </verse>
        <verse num="35">
            <content>Na AWURADE bɔfoɔ no ka kyerɛɛ Bileam sɛ: Ɛne mmarima no nkɔ; na asɛm a mɛka makyerɛ woɔ no nko na ka. Na Bileam ne Balak atitire no sii mu kɔe.</content>
            <content> </content>
        </verse>
        <verse num="36">
            <content>Na Balak tee sɛ Bileam reba no, ɔfiri kɔhyiaa no, Moab kuro a ɛda Arnon a ɛyɛ ɛhyeɛ no soɔ no mu, wɔ nhyenoa hɔ pɛɛ. </content>
        </verse>
        <verse num="37">
            <content>Na Balak ka kyerɛɛ Bileam sɛ: Ɛnyɛ soma na mesomaa sɛ wɔmmɛhyia wo mmra? Adɛn nti na woamma me nkyɛn? Wonnye nni sɛ mɛtumi ahyɛ wo animuonyam anaa? </content>
        </verse>
        <verse num="38">
            <content>Na Bileam ka kyerɛɛ Balak sɛ: Hwɛ, afei maba wo nkyɛn. Mɛtumi maka asɛm bi anaa? Asɛm a Onyankopɔn de hyɛ m’anomu no, ɛno na mɛka. </content>
        </verse>
        <verse num="39">
            <content>Na Bileam ne Balak kɔe, na wɔduruu Kiriat-husot. </content>
        </verse>
        <verse num="40">
            <content>Na Balak de anantwie ne nnwan bɔɔ afɔdeɛ, maa wɔde kɔmaa Bileam atitire a wɔne no wɔ hɔ no. </content>
        </verse>
        <verse num="41">
            <content> Na adeɛ kyeeɛ no, Balak faa Bileam, na ɔde no foro kɔɔ Baal sorɔnsorɔmmea so; na ɔfiri hɔ hunuu ɔman no ano.</content>
        </verse>
        <note kind="CROSS_REFERENCES">
            <content kind="REF_VERSE_START">5</content>
            <content>: Yos 24.9; Mika 6.5</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: 2 Pe 2.15 </content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 1 Ah 13.8</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Gye 3.24; Yos 5.13</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: 2 Pe 2.16</content>
        </note>
        <note kind="CROSS_REFERENCES">
            <content kind="REF_VERSE_START">41</content>
            <content>: Num 23.28</content>
        </note>
    </chapter>
    <chapter num="23">
        <verse num="1">
            <content>Na Bileam ka kyerɛɛ Balak sɛ: Sisi afɔrebukyia nson ma me wɔ ha, na pɛ anantwinini nson ne adwennini nson fa brɛ me ha. </content>
        </verse>
        <verse num="2">
            <content>Na Balak yɛɛ sɛdeɛ Bileam ka kyerɛɛ no no; na Balak ne Bileam de nantwinini baako ne odwennini baako bɔɔ hyeɛ afɔdeɛ, afɔrebukyia no biara so. </content>
        </verse>
        <verse num="3">
            <content>Na Bileam ka kyerɛɛ Balak sɛ: Kɔgyina wo hyeɛ afɔdeɛ no ho, na menkɔ. Ebia AWURADE bɛhyia me, na ade ko a ɔbɛma mahunu no, mɛka makyerɛ wo. Na ɔsii mu kɔɔ kokoɔ pataa bi so. </content>
        </verse>
        <verse num="4">
            <content>Na Onyankopɔn bɛhyiaa Bileam, na Bileam kyerɛɛ no sɛ: Masisi afɔrebukyia nson, na mede nantwinini ne odwennini mabɔ ɔhyeɛ afɔdeɛ w’afɔrebukyia biara so. </content>
        </verse>
        <verse num="5">
            <content>Na AWURADE de asɛm hyɛɛ Bileam anomu sɛ: Sane kɔ Balak nkyɛn, na sei na kasa. </content>
        </verse>
        <verse num="6">
            <content>Na ɔsane kɔɔ ne nkyɛn, na hwɛ, na ɔgyina ne hyeɛ afɔdeɛ no ho, ɔno ne Moab atitire nyinaa. </content>
        </verse>
        <verse num="7">
            <content>Na ɔkasaa sɛ:</content>
            <block_quote>
                <content>Aram na Balak kɔfaa me firiiɛ,</content>
            </block_quote>
            <block_quote kind="LEFT_INDENTED">
                <content>Moabhene no faa me firii apueeɛ mmepɔ mu sɛ:</content>
            </block_quote>
            <block_quote>
                <content>Bra bɛdome Yakob ma me,</content>
            </block_quote>
            <block_quote kind="LEFT_INDENTED">
                <content>na bɛbɔ Israel dua.</content>
            </block_quote>
        </verse>
        <verse num="8">
            <block_quote>
                <content>Ɛbɛyɛ dɛn na mɛdome deɛ Onyankopɔn nnomee no no,</content>
            </block_quote>
            <block_quote kind="LEFT_INDENTED">
                <content>na ɛbɛyɛ dɛn na mɛbɔ deɛ AWURADE mmɔɔ no dua no dua?</content>
            </block_quote>
        </verse>
        <verse num="9">
            <block_quote>
                <content>Abotan atifi na mefiri mehu no,</content>
            </block_quote>
            <block_quote kind="LEFT_INDENTED">
                <content>na nkokoɔ so na mefiri megyene no:</content>
            </block_quote>
            <block_quote>
                <content>Hwɛ, ɔman a ne nko bɛtena nie,</content>
            </block_quote>
            <block_quote kind="LEFT_INDENTED">
                <content>na wɔremmu wɔn mfra wiase aman.</content>
            </block_quote>
        </verse>
        <verse num="10">
            <block_quote>
                <content> </content>
                <content> Hwan na ɔbɛkan Yakob mfuturo</content>
            </block_quote>
            <block_quote kind="LEFT_INDENTED">
                <content>ne Israel abupɛn nnan mu baako dodoɔ?</content>
            </block_quote>
            <block_quote>
                <content>Ma menwu ateneneefoɔ wuo,</content>
            </block_quote>
            <block_quote kind="LEFT_INDENTED">
                <content>na ma m’awie nyɛ sɛ wɔn deɛ.</content>
                <content> </content>
            </block_quote>
        </verse>
        <verse num="11">
            <content>Ɛnna Balak ka kyerɛɛ Bileam sɛ: Ɛdeɛn na wode ayɛ me yi? M’atamfoɔ nnome nti na mekɔfaa wo baeɛ, na hwɛ, nhyira na wohyira. </content>
        </verse>
        <verse num="12">
            <content> Na ɔbuaa sɛ: Ɛnyɛ deɛ AWURADE de hyɛ m’anomu no na ɛsɛ sɛ mehwɛ yie na meka?</content>
            <content> </content>
        </verse>
        <verse num="13">
            <content>Na Balak ka kyerɛɛ no sɛ: Ɛnneɛ bra na yɛnkɔ faako a wobɛhu wɔn; wɔn fa nko na wobɛhunu, na worenhunu wɔn nyinaa; na dome wɔn ma me wɔ hɔ. </content>
        </verse>
        <verse num="14">
            <content>Na ɔde no kɔɔ Sofim serɛ so Pisga bepɔ atifi, na ɔsii afɔrebukyia nson, na ɔde nantwinini ne odwennini bɔɔ ɔhyeɛ afɔdeɛ wɔ afɔrebukyia no biara so. </content>
        </verse>
        <verse num="15">
            <content>Na ɔka kyerɛɛ Balak sɛ: Gyina w’afɔrebukyia no ho ara, na me deɛ, merekɔ makɔhwɛ. </content>
        </verse>
        <verse num="16">
            <content>Na AWURADE bɛhyiaa Bileam, na ɔde asɛm hyɛɛ n’anomu sɛ: Sane kɔ Balak nkyɛn, na sei na kasa. </content>
        </verse>
        <verse num="17">
            <content>Na ɔbaa ne nkyɛn, na hwɛ, na ɔgyina ne hyeɛ afɔdeɛ no ho, na Moab atitire no ne no gyinagyina hɔ; na Balak ka kyerɛɛ no sɛ: Ɛdeɛn na AWURADE kaeɛ? </content>
        </verse>
        <verse num="18">
            <content>Na ɔkasaa mmebuo mu sɛ:</content>
            <block_quote>
                <content>Sɔre, Balak, na tie;</content>
            </block_quote>
            <block_quote kind="LEFT_INDENTED">
                <content>yɛ aso ma me, Sipor ba.</content>
            </block_quote>
        </verse>
        <verse num="19">
            <block_quote>
                <content> </content>
                <content> Onyankopɔn nyɛ onipa, na wadi atorɔ,</content>
            </block_quote>
            <block_quote kind="LEFT_INDENTED">
                <content>anaa onipa ba, na wanu ne ho.</content>
            </block_quote>
            <block_quote>
                <content>Ɔno deɛ, ɔbɛka asɛm bi na ɔrenyɛ,</content>
            </block_quote>
            <block_quote kind="LEFT_INDENTED">
                <content>anaasɛ ɔbɛkasa na ɔremma no ntim?</content>
            </block_quote>
        </verse>
        <verse num="20">
            <block_quote>
                <content>Hwɛ, nhyira na manya;</content>
            </block_quote>
            <block_quote kind="LEFT_INDENTED">
                <content>wahyira, na merentumi mennane ani.</content>
            </block_quote>
        </verse>
        <verse num="21">
            <block_quote>
                <content>Wanhunu amumuyɛ Yakob mu,</content>
            </block_quote>
            <block_quote kind="LEFT_INDENTED">
                <content>na wanhunu ɔhaw Israel mu.</content>
            </block_quote>
            <block_quote>
                <content>AWURADE ne Nyankopɔn di n’akyi,</content>
            </block_quote>
            <block_quote kind="LEFT_INDENTED">
                <content>na ɔhene ho ahurisie wɔ ne mu.</content>
            </block_quote>
        </verse>
        <verse num="22">
            <block_quote>
                <content>Onyankopɔn ayi wɔn afiri Misraim,</content>
            </block_quote>
            <block_quote kind="LEFT_INDENTED">
                <content>n’ahoɔden te sɛ ɛkoɔ deɛ.</content>
            </block_quote>
        </verse>
        <verse num="23">
            <block_quote>
                <content>Ampa ara, adebisa nni Yakob mu,</content>
            </block_quote>
            <block_quote kind="LEFT_INDENTED">
                <content>na nkɔmhyɛ nni Israel mu:</content>
            </block_quote>
            <block_quote>
                <content>Afei na wɔbɛka wɔ Yakob ne Israel ho sɛ:</content>
            </block_quote>
            <block_quote kind="LEFT_INDENTED">
                <content>Ɛdeɛn na Onyankopɔn ayɛ yi!</content>
            </block_quote>
        </verse>
        <verse num="24">
            <block_quote>
                <content> </content>
                <content> Hwɛ, ɔman yi sɔre sɛ gyatabereɛ,</content>
            </block_quote>
            <block_quote kind="LEFT_INDENTED">
                <content>na ɔma ne ho so sɛ gyata:</content>
            </block_quote>
            <block_quote>
                <content>Ɔremmutu, gye sɛ wadi bɔnam,</content>
            </block_quote>
            <block_quote kind="LEFT_INDENTED">
                <content>na wanom atɔfoɔ mogya ansa.</content>
                <content> </content>
            </block_quote>
        </verse>
        <verse num="25">
            <content>Ɛnna Balak ka kyerɛɛ Bileam sɛ: Nnome wɔn koraa, na nhyira nso nhyira wɔn koraa. </content>
        </verse>
        <verse num="26">
            <content> Na Bileam bua ka kyerɛɛ Balak sɛ: Manka mankyerɛ wo sɛ: Biribiara a AWURADE bɛka no, ɛno na mɛyɛ anaa?</content>
            <content> </content>
        </verse>
        <verse num="27">
            <content>Na Balak ka kyerɛɛ Bileam sɛ: Bra na memfa wo menkɔ baabi foforɔ, ebia ɛbɛsɔ Onyankopɔn ani sɛ wobɛdome wɔn ama me wɔ hɔ. </content>
        </verse>
        <verse num="28">
            <content> Na Balak faa Bileam kɔɔ Peor atifi a ɛhwɛ anwea pradada no soɔ hɔ. </content>
        </verse>
        <verse num="29">
            <content> Na Bileam ka kyerɛɛ Balak sɛ: Sisi afɔrebukyia nson ma me wɔ ha, na fa anantwinini nson ne adwennini nson brɛ me ha. </content>
        </verse>
        <verse num="30">
            <content>Na Balak yɛɛ sɛdeɛ Bileam kaeɛ no, na ɔde nantwinini ne odwennini bɔɔ ɔhyeɛ afɔdeɛ wɔ afɔrebukyia biara so.</content>
        </verse>
        <note kind="CROSS_REFERENCES">
            <content kind="REF_VERSE_START">10</content>
            <content>: Gye 13.16; 31.8 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Num 22.38</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: 1 Sa 15.29 </content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Num 24.9 </content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Num 23.12</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Num 25.3</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Num 23.1</content>
        </note>
    </chapter>
    <chapter num="24">
        <verse num="1">
            <content>Na Bileam hunuu sɛ asɔ AWURADE ani sɛ ɔhyira Israel no, wankɔ abisa sɛdeɛ ɔkɔɔ kane no, na mmom ɔde n’ani kyerɛɛ ɛserɛ no so. </content>
        </verse>
        <verse num="2">
            <content>Na Bileam maa n’ani so, na ɔhunuu Israel sɛ wɔgu hɔ mmusua mmusua; na Nyankopɔn honhom baa ne so, </content>
        </verse>
        <verse num="3">
            <content> na ɔkasae sɛ:</content>
            <block_quote>
                <content>Beor ba Bileam asɛm a wanya sɛ ɔreka,</content>
            </block_quote>
            <block_quote kind="LEFT_INDENTED">
                <content>ɔbarima a n’ani hunu adeɛ yie no asɛm a wanya,</content>
            </block_quote>
        </verse>
        <verse num="4">
            <block_quote>
                <content> </content>
                <content> deɛ ɔte Nyankopɔn nsɛm no na ɔreka yi,</content>
            </block_quote>
            <block_quote kind="LEFT_INDENTED">
                <content>deɛ ɔhunu Tweaduampɔn anisoadeɛ,</content>
            </block_quote>
            <block_quote kind="LEFT_INDENTED">
                <content>na ɔrehwe ase a, wɔte n’ani soɔ no:</content>
            </block_quote>
        </verse>
        <verse num="5">
            <block_quote>
                <content>Sɛdeɛ wo ntomadan si yɛ fɛ, O Yakob,</content>
            </block_quote>
            <block_quote kind="LEFT_INDENTED">
                <content>wo tenabea no, O Israel!</content>
            </block_quote>
        </verse>
        <verse num="6">
            <block_quote>
                <content>Ɛyere sɛ asubɔnka,</content>
            </block_quote>
            <block_quote kind="LEFT_INDENTED">
                <content>sɛ asuo ho nturo,</content>
            </block_quote>
            <block_quote>
                <content>te sɛ pɛprɛ nnua a AWURADE atɛ,</content>
            </block_quote>
            <block_quote kind="LEFT_INDENTED">
                <content>te sɛ nsuo ho ntweneduro.</content>
            </block_quote>
        </verse>
        <verse num="7">
            <block_quote>
                <content>Na ne mmokiti mu nsuo bu so,</content>
            </block_quote>
            <block_quote kind="LEFT_INDENTED">
                <content>na n’asefoɔ tena nsuo pii mu.</content>
            </block_quote>
            <block_quote>
                <content>Ne hene so sene Agag,</content>
            </block_quote>
            <block_quote kind="LEFT_INDENTED">
                <content>na wɔbɛma n’ahennie so.</content>
            </block_quote>
        </verse>
        <verse num="8">
            <block_quote>
                <content>Onyankopɔn na ɔyii no firii Misraim,</content>
            </block_quote>
            <block_quote kind="LEFT_INDENTED">
                <content>n’ahoɔden te sɛ ɛkoɔ deɛ.</content>
            </block_quote>
            <block_quote>
                <content>Ɔbɛmene amanaman a wɔyɛ n’atamfo,</content>
            </block_quote>
            <block_quote kind="LEFT_INDENTED">
                <content>na wadwerɛ wɔn nnompe,</content>
            </block_quote>
            <block_quote kind="LEFT_INDENTED">
                <content>na ɔde n’agyan awowɔ wɔn.</content>
            </block_quote>
        </verse>
        <verse num="9">
            <block_quote>
                <content> </content>
                <content> Ɔkoto, ɔbutu sɛ gyata ne gyatabereɛ,</content>
            </block_quote>
            <block_quote kind="LEFT_INDENTED">
                <content>hwan na ɔbɛma no asɔreɛ?</content>
            </block_quote>
            <block_quote>
                <content>Nhyira ne wɔn a wɔhyira woɔ,</content>
            </block_quote>
            <block_quote kind="LEFT_INDENTED">
                <content>na nnome ne wɔn a wɔdome woɔ.</content>
                <content> </content>
            </block_quote>
        </verse>
        <verse num="10">
            <content>Ɛnna Balak bo fuu Bileam, na ɔbɔɔ ne nsam; na Balak ka kyerɛɛ Bileam sɛ: M’atamfoɔ nnome nti na mehyiaa woɔ, na hwɛ, nhyira na woahyira wɔn mprɛnsa yi. </content>
        </verse>
        <verse num="11">
            <content>Na afei dwane kɔ deɛ wofire! Mekaa sɛ anka mɛhyɛ wo animuonyam, na hwɛ, AWURADE asi w’animuonyam ho kwan. </content>
        </verse>
        <verse num="12">
            <content>Na Bileam ka kyerɛɛ Balak sɛ: Manka mankyerɛ w’abɔfoɔ a wosomaa wɔn me nkyɛn no nso sɛ: </content>
        </verse>
        <verse num="13">
            <content> Sɛ Balak de ne fie a dwetɛ ne sika ahyɛ mu ma, ma me mpo a, merentumi mentra AWURADE asɛm memfiri m’akomam menkɔyɛ papa anaa bɔne; deɛ AWURADE bɛka no, ɛno na mɛka? </content>
        </verse>
        <verse num="14">
            <content>Na afei, hwɛ, merekɔ me man mu: Bra na menkasa menkyerɛ wo deɛ ɔman yi bɛyɛ wo man nna a ɛdi akyire no mu.</content>
            <content> </content>
        </verse>
        <verse num="15">
            <content> </content>
            <content> Na ɔkasaa sɛ:</content>
            <block_quote>
                <content>Beor ba Bileam asɛm a wanya sɛ ɔreka,</content>
            </block_quote>
            <block_quote kind="LEFT_INDENTED">
                <content>ɔbarima a n’ani hunu adeɛ yie no asɛm a wanya,</content>
            </block_quote>
        </verse>
        <verse num="16">
            <block_quote>
                <content>deɛ ɔte Nyankopɔn nsɛm</content>
            </block_quote>
            <block_quote kind="LEFT_INDENTED">
                <content>a ɔhunu ɔsorosoroni no ho nimdeɛ no,</content>
            </block_quote>
            <block_quote>
                <content>deɛ ɔhunu Tweaduampɔn anisoadeɛ</content>
            </block_quote>
            <block_quote kind="LEFT_INDENTED">
                <content>na ɔrehwe ase a, wɔte n’ani soɔ no:</content>
            </block_quote>
        </verse>
        <verse num="17">
            <block_quote>
                <content> </content>
                <content> Mehu no, nso ɛnyɛ seesei,</content>
            </block_quote>
            <block_quote kind="LEFT_INDENTED">
                <content>mehwɛ no, nso ɔmmɛn:</content>
            </block_quote>
            <block_quote>
                <content>Nsoromma bɛpue Yakob mu,</content>
            </block_quote>
            <block_quote kind="LEFT_INDENTED">
                <content>na ahempoma bɛfiri Israel mu asɔre,</content>
            </block_quote>
            <block_quote>
                <content>na wadwerɛ Moab afanan nyinaa</content>
            </block_quote>
            <block_quote kind="LEFT_INDENTED">
                <content>na wabubu ɔko huuyɛ mma no nyinaa.</content>
                <content> </content>
            </block_quote>
        </verse>
        <verse num="18">
            <content> </content>
            <content> Na ɔbɛfa Edom adi so,</content>
            <block_quote kind="LEFT_INDENTED">
                <content>na wafa n’atamfo asase Seir adi so,</content>
            </block_quote>
            <block_quote kind="LEFT_INDENTED">
                <content>na Israel bɛyɛ ahoɔdenneɛ ara.</content>
            </block_quote>
        </verse>
        <verse num="19">
            <block_quote>
                <content> </content>
                <content> Na obi a ɔfiri Yakob mu bɛdi tumi,</content>
            </block_quote>
            <block_quote kind="LEFT_INDENTED">
                <content>na wasɛe wɔn a wɔaka wɔ kuro no mu no.</content>
                <content> </content>
            </block_quote>
        </verse>
        <verse num="20">
            <content> </content>
            <content> Afei ɔhwɛɛ Amalek na ɔtoaa ne kasa no so sɛ:</content>
            <block_quote>
                <content>Amanaman mu dikanfo ne Amalek,</content>
            </block_quote>
            <block_quote>
                <content>nanso n’awieeɛ bɛwie no ɔsɛeɛ mu.</content>
                <content> </content>
            </block_quote>
        </verse>
        <verse num="21">
            <content> </content>
            <content> Na ɔhwɛɛ Kenifoɔ toaa ne kasa no so kaa sɛ:</content>
            <block_quote>
                <content>Wo tenabea si hɔ pintinn,</content>
            </block_quote>
            <block_quote kind="LEFT_INDENTED">
                <content>na wode wo pirebuo asie ɔbotan mu;</content>
            </block_quote>
        </verse>
        <verse num="22">
            <block_quote>
                <content>nanso wɔbɛsɛe Kain,</content>
            </block_quote>
            <block_quote kind="LEFT_INDENTED">
                <content>de akɔsi sɛ Asur bɛfa wo nnommum.</content>
                <content> </content>
            </block_quote>
        </verse>
        <verse num="23">
            <content>Na ɔwiee ne kasa no so kaa sɛ:</content>
            <block_quote>
                <content>Buei, sɛ Onyankopɔn reyɛ yei a,</content>
            </block_quote>
            <block_quote kind="LEFT_INDENTED">
                <content>hwan na ɔbɛnya nkwa?</content>
                <content> </content>
            </block_quote>
        </verse>
        <verse num="24">
            <content>Na ahyɛn bɛfiri Kitim fam aba,</content>
            <block_quote>
                <content>na wɔabɛbrɛ Asur ase abrɛ Eber ase;</content>
            </block_quote>
            <block_quote kind="LEFT_INDENTED">
                <content>na ɔno ara nso, awie no ɔsɛeɛ mu.</content>
                <content> </content>
            </block_quote>
        </verse>
        <verse num="25">
            <content> </content>
            <content> Ɛnna Bileam sɔreeɛ, na ɔsii mu sane kɔɔ n’atenaeɛ; na Balak nso kɔɔ ne kwan.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: 1 Sa 9.9</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Yes 50.4 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Num 23.24; Gye 49.9; 12.3 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Num 22.18</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Num 24.3-4 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Mat 2.2; Luk 1.78; 2 Sa 8.2; Amos 2.2 </content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 2 Sa 8.14; Amos 9.11-12 </content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Mika 5.2, 8-9 </content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Eks 17.14 </content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: 1 Sa 15.6; Oba 3 </content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Num 31.8, 16 </content>
        </note>
    </chapter>
    <chapter num="25">
        <verse num="1">
            <content>Na Israel tenaa Sitim. Na ɔman no firii aseɛ ne Moab mmabaa bɔɔ adwaman; </content>
        </verse>
        <verse num="2">
            <content> na wɔhyiahyiaa ɔman no kɔɔ wɔn anyame afɔreduane ho; na ɔman no didii na wɔsɔree wɔn anyame no; </content>
        </verse>
        <verse num="3">
            <content> na Israel de ne ho bɔɔ Baal-peor ho. Na AWURADE bo fuu Israel; </content>
        </verse>
        <verse num="4">
            <content> na AWURADE ka kyerɛɛ Mose sɛ: Fa ɔman no mu atitire no nyinaa, na sensɛne wɔn ma AWURADE, owia so, na AWURADE abufuhyeɛ no nsane mfiri Israel so. </content>
        </verse>
        <verse num="5">
            <content>Na Mose ka kyerɛɛ Israel atemmufoɔ no sɛ: Monkunkum mo mmarima a wɔde wɔn ho kɔbɔɔ Baal-peor ho no.</content>
            <content> </content>
        </verse>
        <verse num="6">
            <content>Na hwɛ, ɔbarima bi firi Israelfoɔ no mu bae a ɔde Midianni baa bi baa ne nuanom nkyɛn wɔ Mose ani so ne Israelfoɔ asafo no nyinaa ani so; ɛberɛ a wɔn deɛ, na wɔresu ahyiaeɛ ntomadan no ano. </content>
        </verse>
        <verse num="7">
            <content>Na Ɔsɔfoɔ Aaron ba Eleasa ba Pinehas hunuiɛ no, ɔsɔre firii asafo no mu kɔfaa pea kurae, </content>
        </verse>
        <verse num="8">
            <content>na ɔdii Israelni no akyi kɔɔ pia no mu, na ɔwowɔɔ wɔn baanu no, Israelni ne ɔbaa no nyinaa hwiree n’ayaase; na ɔhaw no to twa firii Israelfoɔ no so. </content>
        </verse>
        <verse num="9">
            <content> Na nnipa a wɔwuwuu ɔhaw no mu ano si mpem aduonu nnan.</content>
            <content> </content>
        </verse>
        <verse num="10">
            <content>Na AWURADE kasa kyerɛɛ Mose sɛ: </content>
        </verse>
        <verse num="11">
            <content>Ɔsɔfoɔ Aaron ba Eleasa ba Pinehas asianka m’abufuo afiri Israelfoɔ so, sɛ watwe me ho ninkunu wɔ wɔn mu a enti manhye Israelfoɔ wɔ me ninkuntwe mu. </content>
        </verse>
        <verse num="12">
            <content> Enti ka sɛ: Hwɛ, mede m’asomdwoeɛ apam merema no, </content>
        </verse>
        <verse num="13">
            <content> na ayɛ ɔno ne n’asefoɔ a wɔbɛba n’akyire no daa asɔfodie apam, ɛfiri sɛ watwe ninkunu ama ne Nyankopɔn, na wapata ama Israelfoɔ. </content>
        </verse>
        <verse num="14">
            <content>Na Israelni a wɔkum no ne Midianni baa no din ne Simri, Salu ba a ɔyɛ Simeonfoɔ mpanimfie mu bapɔmma. </content>
        </verse>
        <verse num="15">
            <content> Na Midianni baa a wɔkum no no din de Kosbi, Sur a ɔyɛ Midianfoɔ mu agya fie so panin no ba.</content>
            <content> </content>
        </verse>
        <verse num="16">
            <content>Na AWURADE kasa kyerɛɛ Mose sɛ: </content>
        </verse>
        <verse num="17">
            <content> Monteetee Midianfoɔ no na monku wɔn, </content>
        </verse>
        <verse num="18">
            <content>ɛfiri sɛ wɔn nso a wɔde wɔn aniteɛ teetee mo, na wɔde daadaa mo de kɔsom Baal-peor, ne wɔn nuabaa Kosbi, Midian safohene no babaa a wɔkum no da a Peor ho haw no baeɛ no asɛm no nti.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Num 31.16</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Deut 4.3</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: 2 Sa 21.6, 9; Deut 21.22-23</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 1 Ko 10.8</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 1 Be 9.20</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Dwom 106.30-31</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Num 31.8</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Num 31.2-10</content>
        </note>
    </chapter>
    <chapter num="26">
        <verse num="1">
            <content>Na ɔhaw no akyiri no, AWURADE ka kyerɛɛ Mose ne Ɔsɔfoɔ Aaron ba Eleasa sɛ: </content>
        </verse>
        <verse num="2">
            <content> Monkan Israelfoɔ asafo no nyinaa dodoɔ mfiri deɛ wadi mfirinhyia aduonu soɔ mfa nkɔ, sɛ wɔn mpanimfie teɛ, Israel mu nnipa a wɔtumi kɔ sa nyinaa. </content>
        </verse>
        <verse num="3">
            <content>Na Mose ne Ɔsɔfoɔ Eleasa ka kyerɛɛ wɔn, Moab mpaperɛ so, Yordan fa a ɛbɛn Yeriko sɛ: </content>
        </verse>
        <verse num="4">
            <content>Kan wɔn a wɔadi mfirinhyia aduonu de rekorɔ no, sɛdeɛ AWURADE hyɛɛ Mose ne Israelfoɔ a wɔfiri Misraim asase so baeɛ no.</content>
            <content> </content>
        </verse>
        <verse num="5">
            <content> </content>
            <content> Israel abakan ne Ruben: Ruben mma ne: Hanok, Hanokfoɔ abusua; Palu deɛ, Palufoɔ abusua; </content>
        </verse>
        <verse num="6">
            <content>Hesron deɛ, Hesronfoɔ abusua; Karmi deɛ, Karmifoɔ abusua. </content>
        </verse>
        <verse num="7">
            <content>Yeinom ne Rubenfoɔ mmusua, na wɔn nnipa a wɔkan wɔn no yɛ mpem aduanan mmiɛnsa ne ahanson aduasa. </content>
        </verse>
        <verse num="8">
            <content>Na Palu mma: Eliab. </content>
        </verse>
        <verse num="9">
            <content> Na Eliab ba: Nemuel ne Datan ne Abiram. Yeinom ne Datan ne Abiram a wɔfrɛɛ wɔn firii asafo no mu no a wɔne Mose ne Aaron hameeɛ, Kora asafo no mu, wɔn ham a wɔne AWURADE hameeɛ no mu; </content>
        </verse>
        <verse num="10">
            <content>na asase buee n’anomu menee wɔn ne Kora, na asafo no wuwuiɛ, na ogya hyee mmarima ahanu aduonum no, na wɔbɛyɛɛ nsɛnkyerɛnneɛ no. </content>
        </verse>
        <verse num="11">
            <content>Nanso Kora mma deɛ, wɔanwuwu.</content>
            <content> </content>
        </verse>
        <verse num="12">
            <content>Simeon mma, sɛdeɛ wɔn mmusua teɛ: Nemuel deɛ, Nemuelfoɔ abusua; Yamin deɛ, Yaminfoɔ abusua; Yakin deɛ, Yakinfoɔ abusua; </content>
        </verse>
        <verse num="13">
            <content>Sera deɛ, Serafoɔ abusua; Saulo deɛ, Saulfoɔ abusua. </content>
        </verse>
        <verse num="14">
            <content>Yeinom ne Simeonfoɔ mmusua; wɔyɛ mpem aduonu mmienu ne ahanu.</content>
            <content> </content>
        </verse>
        <verse num="15">
            <content>Gad mma, sɛdeɛ wɔn mmusua teɛ: Sefon deɛ, Sefonfoɔ abusua; Hagi deɛ, Hagifoɔ abusua; Suni deɛ, Sunifoɔ abusua; </content>
        </verse>
        <verse num="16">
            <content>Osni deɛ, Osnifoɔ abusua; Eri deɛ, Erifoɔ abusua; </content>
        </verse>
        <verse num="17">
            <content>Arod deɛ, Arodfoɔ abusua; Areli deɛ, Arelifoɔ abusua. </content>
        </verse>
        <verse num="18">
            <content>Yeinom ne Gad mma mmusua, sɛdeɛ wɔn a wɔkan wɔn no teɛ, mpem aduanan ne ahanum.</content>
            <content> </content>
        </verse>
        <verse num="19">
            <content> </content>
            <content> Yuda mma: Er ne Onan; na Er ne Onan wuwuu Kanaan asase so. </content>
        </verse>
        <verse num="20">
            <content>Na Yuda mma, sɛdeɛ wɔn mmusua teɛ nie: Sela deɛ, Selafoɔ abusua; Peres deɛ, Peresfoɔ abusua; Sera deɛ, Serafoɔ abusua. </content>
        </verse>
        <verse num="21">
            <content> Na Peres mma nie: Hesron deɛ, Hesronfoɔ abusua; Hamul deɛ, Hamulfoɔ abusua. </content>
        </verse>
        <verse num="22">
            <content>Yeinom ne Yuda mmusua, sɛdeɛ wɔn a wɔkan wɔn no teɛ, mpem aduɔson nsia ne ahanum.</content>
            <content> </content>
        </verse>
        <verse num="23">
            <content>Isakar mma, sɛ wɔn mmusua teɛ: Tola deɛ, Tolafoɔ abusua; Puwa deɛ, Puwafoɔ abusua; </content>
        </verse>
        <verse num="24">
            <content>Yasub deɛ, Yasubfoɔ abusua; Simron deɛ, Simronfoɔ abusua. </content>
        </verse>
        <verse num="25">
            <content>Yeinom ne Isakar mmusua, sɛdeɛ wɔn a wɔkan wɔn no teɛ, mpem aduosia nnan ne ahasa.</content>
            <content> </content>
        </verse>
        <verse num="26">
            <content>Sebulon mma, sɛdeɛ wɔn mmusua teɛ: Sered deɛ, Seredfoɔ abusua; Elon deɛ, Elonfoɔ abusua; Yakleel deɛ, Yakleelfoɔ abusua. </content>
        </verse>
        <verse num="27">
            <content>Yeinom ne Sebulon mmusua, sɛdeɛ wɔn a wɔkan wɔn no teɛ, mpem aduosia ne ahanum.</content>
            <content> </content>
        </verse>
        <verse num="28">
            <content>Yosef mma, sɛdeɛ wɔn mmusua teɛ: Manase ne Efraim. </content>
        </verse>
        <verse num="29">
            <content> Manase mma: Makir deɛ, Makirfoɔ abusua; na Makir woo Gilead; Gilead deɛ, Gileadfoɔ abusua. </content>
        </verse>
        <verse num="30">
            <content>Gilead mma nie: Yeser, Yeserfoɔ abusua; Helek deɛ, Helekfoɔ abusua; </content>
        </verse>
        <verse num="31">
            <content>ne Asriel, Asrielfoɔ abusua; ne Sekem, Sekemfoɔ abusua; </content>
        </verse>
        <verse num="32">
            <content>ne Semida, Semidafoɔ abusua; ne Hefer, Heferfoɔ abusua; </content>
        </verse>
        <verse num="33">
            <content> na Hefer ba Selofehad nni mmammarima, na ɔwɔ mma mmaa; na Selofehad mmammaa din ne Mahla ne Noa, Hogla, Milka ne Tirsa. </content>
        </verse>
        <verse num="34">
            <content>Yeinom ne Manase mmusua, na wɔn a wɔkan wɔn no yɛ mpem aduonum mmienu ne ahanson.</content>
            <content> </content>
        </verse>
        <verse num="35">
            <content>Efraim mma, sɛdeɛ wɔn mmusua teɛ nie: Sutela deɛ, Sutelafoɔ abusua; Beker deɛ, Bekerfoɔ abusua; Tahan deɛ, Tahanfoɔ abusua. </content>
        </verse>
        <verse num="36">
            <content>Na Sutela mma nie: Eran deɛ, Eranfoɔ abusua. </content>
        </verse>
        <verse num="37">
            <content>Yeinom ne Efraim mma mmusua, sɛdeɛ wɔn a wɔkan wɔn no teɛ, mpem aduasa mmienu ne ahanum. Yeinom ne Yosef mma, sɛdeɛ wɔn mmusua teɛ.</content>
            <content> </content>
        </verse>
        <verse num="38">
            <content>Benyamin mma, sɛdeɛ wɔn mmusua teɛ: Bela deɛ, Belafoɔ abusua; Asbel deɛ, Asbelfoɔ abusua; Ahiram deɛ, Ahiramfoɔ abusua; </content>
        </verse>
        <verse num="39">
            <content>Sufam deɛ, Sufamfoɔ abusua; Hufam deɛ, Hufamfoɔ abusua. </content>
        </verse>
        <verse num="40">
            <content>Na Bela mma ne: Ard ne Naaman: Ard deɛ, Ardfoɔ abusua; Naaman deɛ, Naamanfoɔ abusua. </content>
        </verse>
        <verse num="41">
            <content>Yeinom ne Benyamin mma, sɛdeɛ wɔn mmusua teɛ; na wɔn a wɔkan wɔn no yɛ mpem aduanan nnum ne ahansia.</content>
            <content> </content>
        </verse>
        <verse num="42">
            <content>Dan mma, sɛdeɛ wɔn mmusua teɛ nie: Suham deɛ, Suhamfoɔ abusua. Yeinom ne Dan mmusua, sɛdeɛ wɔn mmusua teɛ. </content>
        </verse>
        <verse num="43">
            <content>Suhamfoɔ mmusua nyinaa sɛdeɛ wɔn a wɔkan wɔn no teɛ yɛ mpem aduosia nnan ne ahanan.</content>
            <content> </content>
        </verse>
        <verse num="44">
            <content>Aser mma, sɛdeɛ wɔn mmusua teɛ: Yimna deɛ, Yimnafoɔ abusua; Isui deɛ, Isuifoɔ abusua; Beria deɛ, Beriafoɔ abusua; </content>
        </verse>
        <verse num="45">
            <content>Beria mma deɛ: Heber deɛ, Heberfoɔ abusua; Malkiel deɛ, Malkielfoɔ abusua. </content>
        </verse>
        <verse num="46">
            <content>Na Aser babaa din de Sara. </content>
        </verse>
        <verse num="47">
            <content>Yeinom ne Aser mma mmusua, sɛdeɛ wɔn a wɔkan wɔn no teɛ; mpem aduonum mmiɛnsa ne ahanan.</content>
            <content> </content>
        </verse>
        <verse num="48">
            <content>Naftali mma, sɛdeɛ wɔn mmusua teɛ: Yakseel deɛ, Yakseelfoɔ abusua; Guni deɛ, Gunifoɔ abusua; </content>
        </verse>
        <verse num="49">
            <content>Yeser deɛ, Yeserfoɔ abusua; Silem deɛ, Silemfoɔ abusua. </content>
        </verse>
        <verse num="50">
            <content>Yeinom ne Naftali mmusua, sɛdeɛ wɔn mmusua teɛ; na wɔn a wɔkan wɔn no yɛ mpem aduanan nnum ne ahanan.</content>
            <content> </content>
        </verse>
        <verse num="51">
            <content>Yeinom ne Israelfoɔ a wɔkan wɔn no, ɔpehansia ne baako ne ahanson aduasa.</content>
            <content> </content>
        </verse>
        <verse num="52">
            <content>Na AWURADE kasa kyerɛɛ Mose sɛ: </content>
        </verse>
        <verse num="53">
            <content>Yeinom na wɔnkyɛ asase no mma wɔn na wɔnni soɔ, sɛdeɛ wɔn din dodoɔ teɛ. </content>
        </verse>
        <verse num="54">
            <content>Abusuakuo a ɛso no, ma ne kyɛfa nso, na deɛ ɛsua no, ma ne kyɛfa nsua; sɛdeɛ obiara nnipa a wɔkan wɔn no ano teɛ, na wɔmma no n’agyapadeɛ. </content>
        </verse>
        <verse num="55">
            <content> Nanso tonto so na wɔmfa nkyɛ asase no; na wɔnnye wɔn kyɛfa no sɛdeɛ wɔn nananom mmusua no din teɛ. </content>
        </verse>
        <verse num="56">
            <content>Tonto so na wɔmfa nkyɛ agyapadeɛ mma wɔn a wɔdɔɔso ne wɔn a wɔsua.</content>
            <content> </content>
        </verse>
        <verse num="57">
            <content> </content>
            <content> Na Lewifoɔ a wɔkan wɔn sɛdeɛ wɔn mmusua teɛ nie: Gerson deɛ, Gersonfoɔ abusua; Kohat deɛ, Kohatfoɔ abusua; Merari deɛ, Merarifoɔ abusua. </content>
        </verse>
        <verse num="58">
            <content>Yeinom ne Lewifoɔ mmusua: Libnifoɔ abusua, Hebronfoɔ abusua, Mahlifoɔ abusua, Musifoɔ abusua, Korafoɔ abusua. Na Kohat woo Amram. </content>
        </verse>
        <verse num="59">
            <content>Na Amram yere din ne Yokebed, Lewi ba a wɔwoo no Misraim no; na ɔwoo Aaron ne Mose ne wɔn nuabaa Miriam maa Amram. </content>
        </verse>
        <verse num="60">
            <content>Na Aaron nso, wɔwoo Nadab ne Abihu, Eleasa ne Itamar maa no; </content>
        </verse>
        <verse num="61">
            <content> nanso Nadab ne Abihu de anana gya bi baa AWURADE anim no, wɔwuwui. </content>
        </verse>
        <verse num="62">
            <content>Na wɔn nnipa a wɔkan wɔn no yɛ mpem aduonu mmiɛnsa, mmarima a wɔadi bosome ne akyire nyinaa; na wɔankan wɔn amfra Israelfoɔ, na wɔamma wɔn agyapadeɛ Israelfoɔ mu.</content>
            <content> </content>
        </verse>
        <verse num="63">
            <content>Yeinom ne wɔn a Mose ne Ɔsɔfoɔ Eleasa kan wɔn, kan a wɔkan Israelfoɔ Moab mpaperɛ soɔ Yordan fa a ɛbɛn Yeriko no mu no. </content>
        </verse>
        <verse num="64">
            <content> Nso na ɔbarima biara mfra yeinom mu a ɔfiri nnipa a Mose ne Ɔsɔfoɔ Aaron kan wɔn berɛ a wɔkan Israelfoɔ wɔ Sinai serɛ soɔ no, </content>
        </verse>
        <verse num="65">
            <content> ɛfiri sɛ AWURADE aka akyerɛ wɔn sɛ wuo na wɔbɛwuwu serɛ soɔ, na wɔn mu biara anka, gye Yefune ba Kaleb ne Nun ba Yosua nko.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Num 1.2-47</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Gye 46.8-27; 1 Be 4.7 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Num 16</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Gye 38.7, 10 </content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Rut 4.18</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Yos 17.1-3</content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Num 27.1</content>
        </note>
        <note kind="CROSS_REFERENCES">
            <content kind="REF_VERSE_START">55</content>
            <content>: Num 33.54; Yos 14.2</content>
        </note>
        <note kind="CROSS_REFERENCES">
            <content kind="REF_VERSE_START">57</content>
            <content>: Eks 6.16-25 </content>
        </note>
        <note kind="CROSS_REFERENCES">
            <content kind="REF_VERSE_START">61</content>
            <content>: Lew 10.1-2</content>
        </note>
        <note kind="CROSS_REFERENCES">
            <content kind="REF_VERSE_START">64</content>
            <content>: Num 3.1-39</content>
        </note>
        <note kind="CROSS_REFERENCES">
            <content kind="REF_VERSE_START">65</content>
            <content>: Num 14.22-38</content>
        </note>
    </chapter>
    <chapter num="27">
        <verse num="1">
            <content> </content>
            <content> Na Manase ba Makir ba Gilead ba Hefer ba Selofehad mmammaa a wɔwɔ Yosef ba Manase mmusua mu no twe pinii; na ne mmammaa no din ne Mahla, Noa, Hogla, Milka ne Tirsa. </content>
        </verse>
        <verse num="2">
            <content>Na wɔbɛgyinaa Mose ne Ɔsɔfoɔ Eleasa ne mmapɔmma no ne asafo mu no nyinaa anim, ahyiaeɛ ntomadan no ano kaa sɛ: </content>
        </verse>
        <verse num="3">
            <content> Yɛn agya wuu ɛserɛ so, nso ɔno deɛ, na ɔmfra asafo a wɔhyia tiaa AWURADE, Kora asafo no mu, na ɔno ara ne bɔne nti na ɔwuiɛ; nso na ɔnni mmammarima. </content>
        </verse>
        <verse num="4">
            <content>Adɛn nti na yɛn agya din mpepa mfiri n’abusua mu ɛnam sɛ ɔnni babarima nti? Ma yɛn agyapadeɛ yɛn agya ne nuanom mu. </content>
        </verse>
        <verse num="5">
            <content> Na Mose de wɔn asɛm no baa AWURADE anim.</content>
            <content> </content>
        </verse>
        <verse num="6">
            <content>Na AWURADE ka kyerɛɛ Mose sɛ: </content>
        </verse>
        <verse num="7">
            <content>Selofehad mmammaa asɛm no tene, na ma wɔn agyapadeɛ na wɔnni so wɔn agya nuanom mu, na ma wɔn agya agyapadeɛ no nyɛ wɔn dea. </content>
        </verse>
        <verse num="8">
            <content>Na kasa kyerɛ Israelfoɔ no sɛ: Sɛ ɔbarima bi wu na ɔnni babarima a, ɛnneɛ momma n’agyapadeɛ nyɛ ne babaa deɛ. </content>
        </verse>
        <verse num="9">
            <content>Na sɛ ɔnni babaa nso a, ɛnneɛ momfa n’agyapadeɛ mma ne nuammarimanom; </content>
        </verse>
        <verse num="10">
            <content>na sɛ ɔnni nuabarima nso a, momfa n’agyapadeɛ mma n’agya nuanom. </content>
        </verse>
        <verse num="11">
            <content>Na sɛ n’agya nni nuanom nso a, momfa n’agyapadeɛ mma ne bogya a ɔbɛn no n’abusua mu na ɔnni so. Na yei nyɛ ahyɛdeɛ ne mmara mma Israelfoɔ, sɛdeɛ AWURADE hyɛɛ Mose no.</content>
            <content> </content>
        </verse>
        <verse num="12">
            <content> </content>
            <content> Na AWURADE ka kyerɛɛ Mose sɛ: Foro Abarim bepɔ yi na kɔhwɛ asase a mede merema Israelfoɔ no; </content>
        </verse>
        <verse num="13">
            <content> na sɛ wonya hunu a, wo nso woati wo nananom, sɛdeɛ Aaron tii n’agyanom no, </content>
        </verse>
        <verse num="14">
            <content> ɛfiri sɛ moyɛɛ m’asɛm ho asoɔden Sin serɛ so, asafo no ham mu a anka ɛsɛ sɛ moyɛ me kronkron, nsuo no ho wɔ wɔn ani soɔ no. (Ɛne ɔham nsuo no wɔ Kades, Sin serɛ so.) </content>
        </verse>
        <verse num="15">
            <content>Na Mose kasa kyerɛɛ AWURADE sɛ: </content>
        </verse>
        <verse num="16">
            <content> Ma AWURADE, honam nyinaa ahonhom Nyankopɔn, mpɛ ɔbarima bi nsi asafo no so </content>
        </verse>
        <verse num="17">
            <content> a ɔbɛdi wɔn anim afiri adie na ɔbɛdi wɔn anim aba mu, deɛ ɔde wɔn bɛfiri adie na ɔde wɔn aba mu, na AWURADE asafo no anyɛ sɛ nnwan a wɔnni hwɛfoɔ.</content>
            <content> </content>
        </verse>
        <verse num="18">
            <content> </content>
            <content> Na AWURADE ka kyerɛɛ Mose sɛ: Fa Nun ba Yosua, ɔbarima a honhom wɔ ne mu no, na fa wo nsa gu ne so. </content>
        </verse>
        <verse num="19">
            <content>Na fa no gyina Ɔsɔfoɔ Eleasa ne asafo mu no nyinaa anim, na hyɛ no mmara wɔn anim; </content>
        </verse>
        <verse num="20">
            <content> na fa w’animuonyam no bi hyɛ no, na Israelfoɔ asafo mu no nyinaa ntie no. </content>
        </verse>
        <verse num="21">
            <content> Na ɔnkɔgyina Ɔsɔfoɔ Eleasa anim, na ɔmmisa urim atemmuo mma no, AWURADE anim; wɔmfa n’asɛm so mfiri adi, na wɔmfa n’asɛm so mmra mu, ɔno ne Israelfoɔ a wɔka ne ho nyinaa, ne asafo mu no nyinaa. </content>
        </verse>
        <verse num="22">
            <content>Na Mose yɛɛ sɛdeɛ AWURADE hyɛɛ no no, na ɔfaa Yosua de no kɔgyinaa Ɔsɔfoɔ Eleasa ne asafo mu no nyinaa anim, </content>
        </verse>
        <verse num="23">
            <content>na ɔde ne nsa guu ne so na ɔhyɛɛ no mmara, sɛdeɛ AWURADE nam Mose so kaeɛ no.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Num 26.33; 36.2; Yos 17.3-6 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Num 16.2; 26.65</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Lew 24.12</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Deut 32.48-49 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Num 20.24, 28</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Num 20.12-13</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Num 16.22</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Mat 9.36</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Deut 3.21; 34.9 </content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: 2 Ah 2.9, 15</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Eks 28.30</content>
        </note>
    </chapter>
    <chapter num="28">
        <verse num="1">
            <content>Na AWURADE kasa kyerɛɛ Mose sɛ: </content>
        </verse>
        <verse num="2">
            <content> Hyɛ Israelfoɔ no na ka kyerɛ wɔn sɛ: M’ayɛyɛdeɛ, m’aduane a wɔde bɔ ogya afɔdeɛ ma no yi ehwa hwanhwam ma me no, monhwɛ na momfa mmrɛ me ne berɛ a ɛsɛ mu.</content>
            <content> </content>
        </verse>
        <verse num="3">
            <content> </content>
            <content> Na ka kyerɛ wɔn sɛ: Ogya afɔdeɛ a momfa mmrɛ AWURADE nie: Nnwanten mma mmienu a wɔadi afe afe a wɔdi mu na wɔmfa mmɔ da koro hyeɛ afɔdeɛ daa. </content>
        </verse>
        <verse num="4">
            <content>Adwammaa baako na fa bɔ anɔpa, na fa adwammaa baako no bɔ anwummerɛ deɛ. </content>
        </verse>
        <verse num="5">
            <content> Na fa esiam olonka abupɛn du mu baako yɛ aduane afɔdeɛ a wɔde ngodua aba a wɔasie ngo susutoa abupɛn nnan mu baako afɔre. </content>
        </verse>
        <verse num="6">
            <content>Ɛnyɛ daa hyeɛ afɔdeɛ a wɔhyehyɛeɛ wɔ Sinai bepɔ soɔ a ɛyi hwa hwanhwam a ɛyɛ AWURADE gya afɔdeɛ. </content>
        </verse>
        <verse num="7">
            <content>Na n’ahwiesa susutoa abupɛn nnan mu baako nka adwammaa baako ho. Kronkronbea hɔ na hwie nsa a wɔhwie no ma AWURADE. </content>
        </verse>
        <verse num="8">
            <content>Na adwammaa a ɔtɔ so mmienu no, fa bɔ anwummerɛ deɛ, na fa aduane afɔdeɛ ne n’ahwiesa ka ho sɛ anɔpa deɛ no ma no nyɛ ogya afɔdeɛ a ɛyi hwa hwanhwam ma AWURADE.</content>
            <content> </content>
        </verse>
        <verse num="9">
            <content> </content>
            <content> Na homeda deɛ, nnwanten mma mmienu a wɔadi afe afe a wɔdi mu ne aduane afɔdeɛ esiam olonka abupɛn du mu mmienu a wɔde ngo afɔre ne ɛho ahwiesa. </content>
        </verse>
        <verse num="10">
            <content>Homeda biara hyeɛ afɔdeɛ a ɛka daa ɔhyeɛ afɔdeɛ ne ɛho ahwiesa no ho ne no.</content>
            <content> </content>
        </verse>
        <verse num="11">
            <content> </content>
            <content> Na mo abosome foforɔ mfitiaseɛ nso, momfa ɔhyeɛ afɔdeɛ mmrɛ AWURADE: Anantwinini mmienu ne odwennini baako, nnwanten mma nson a wɔadi afe afe a wɔdi mu; </content>
        </verse>
        <verse num="12">
            <content> na aduane afɔdeɛ esiam abupɛn du mu mmiɛnsa a wɔde ngo afɔre nka nantwinini baako ho, na aduane afɔdeɛ esiam abupɛn du mu mmienu a wɔde ngo afɔre nka odwennini baako ho, </content>
        </verse>
        <verse num="13">
            <content>na aduane afɔdeɛ esiam abupɛn du mu baako a wɔde ngo afɔre nka odwennini baako ho, ɔhyeɛ afɔdeɛ a ɛyi hwa hwanhwam a wɔhye ma AWURADE ne no. </content>
        </verse>
        <verse num="14">
            <content>Na ɛho ahwiesa, bobesa susutoa fa nka nantwinini biara ho, na susutoa abupɛn mmiɛnsa mu baako nka odwennini no ho, na susutoa abupɛn nnan mu baako nka adwammaa biara ho. Yei ne bosome biara hyeɛ afɔdeɛ, afirinhyia abosome no mu. </content>
        </verse>
        <verse num="15">
            <content> Na wɔmfa ɔpapo baako nso mmɔ bɔne ho afɔdeɛ mma AWURADE nka daa ɔhyeɛ afɔdeɛ no ho ne ɛho ahwiesa ho.</content>
            <content> </content>
        </verse>
        <verse num="16">
            <content> </content>
            <content> Na bosome a ɛdi kan da a ɛtɔ so dunan no yɛ AWURADE Twam. </content>
        </verse>
        <verse num="17">
            <content>Na bosome no ara da a ɛtɔ so dunum no yɛ dapɔnna, nnanson na wɔnni apiti paanoo. </content>
        </verse>
        <verse num="18">
            <content> Da a ɛdi kan no monhyia nhyia kronkron; monnyɛ adwumaden biara; </content>
        </verse>
        <verse num="19">
            <content>na momfa ogya afɔdeɛ a ɛyɛ ɔhyeɛ afɔdeɛ mmrɛ AWURADE, anantwinini mmienu ne odwennini baako ne nnwanten mma nson a wɔadi afe afe; monhwɛ sɛ wɔdi mu; </content>
        </verse>
        <verse num="20">
            <content> ne ɛho aduane afɔdeɛ, esiam a wɔde ngo afɔre abupɛn du mu mmiɛnsa nka nantwinini baako ho, na abupɛn du mu mmienu nka odwennini no ho, </content>
        </verse>
        <verse num="21">
            <content>na abupɛn du mu baako nka nnwammaa nson no mu biara ho; </content>
        </verse>
        <verse num="22">
            <content> ne bɔne ho afɔdeɛ papo baako a wɔde bɛpata ama mo; </content>
        </verse>
        <verse num="23">
            <content>monyɛ yeinom nka anɔpa ɔhyeɛ afɔdeɛ a ɛyɛ daa ɔhyeɛ afɔdeɛ no ho. </content>
        </verse>
        <verse num="24">
            <content>Saa ara na nnanson no mu da biara momfa aduane mmɛbɔ ogya afɔdeɛ a ɛyi hwa hwanhwam ma AWURADE; wɔnyɛ yei mpae daa ɔhyeɛ afɔdeɛ ne ɛho ahwiesa no so. </content>
        </verse>
        <verse num="25">
            <content>Na da a ɛtɔ so nson no, monhyia nhyia kronkron. Monnyɛ adwumaden biara.</content>
            <content> </content>
        </verse>
        <verse num="26">
            <content> </content>
            <content> Na sɛ mo adapɛn afahyɛ duru a, aduanekan da a mode mo aduane foforɔ afɔdeɛ rebrɛ AWURADE no, monhyia nhyia kronkron; monnyɛ adwumaden biara; </content>
        </verse>
        <verse num="27">
            <content>na momfa ɔhyeɛ afɔdeɛ mmra na ɛnyi hwa hwanhwam mma AWURADE: Anantwinini mmienu ne odwennini baako ne nnwanten mma nson a wɔadi afe afe; </content>
        </verse>
        <verse num="28">
            <content>ne ɛho aduane afɔdeɛ, esiam a wɔde ngo afɔre abupɛn du mu mmiɛnsa nka nantwinini baako biara ho, abupɛn du mu mmienu nka odwennini no ho, </content>
        </verse>
        <verse num="29">
            <content>abupɛn du mu baako nka nnwammaa nson no mu koro biara ho; </content>
        </verse>
        <verse num="30">
            <content> ne ɔpapo baako a wɔde bɛpata ama mo; </content>
        </verse>
        <verse num="31">
            <content>monyɛ yei ne ɛho ahwiesa no nka daa ɔhyeɛ afɔdeɛ ne ɛho aduane afɔdeɛ no ho; monhwɛ sɛ wɔdi mu.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Lew 21.6</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Eks 29.38-42 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Lew 2.1</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Mat 12.5 </content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Num 10.10 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Num 28.20, 28; 15.2-13</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Num 28.22</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Lew 23.5-14 </content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Num 28.25-26</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Num 28.12</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Num 28.15</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Lew 23.15-21 </content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Num 28.15</content>
        </note>
    </chapter>
    <chapter num="29">
        <verse num="1">
            <content> </content>
            <content> Na bosome a ɛtɔ so nson no da a ɛdi kan no, monhyia nhyia kronkron; monnyɛ adwumaden biara; ɛnyɛ mo totorobɛntohyɛn da. </content>
        </verse>
        <verse num="2">
            <content>Na mommɔ ɔhyeɛ afɔdeɛ a ɛyi hwa hwanhwam ma AWURADE: Nantwinini baako, odwennini baako, nnwanten mma a wɔadi afe afe nson a wɔdi mu; </content>
        </verse>
        <verse num="3">
            <content>ne ɛho aduane afɔdeɛ: Esiam a wɔde ngo afɔre abupɛn du mu mmiɛnsa nka nantwinini no ho, abupɛn du mu mmienu nka odwennini no ho, </content>
        </verse>
        <verse num="4">
            <content>na abupɛn du mu baako nka nnwammaa nson no mu koro biara ho; </content>
        </verse>
        <verse num="5">
            <content>ne ɔpapo baako a wɔde bɛbɔ bɔne ho afɔdeɛ de apata ama mo; </content>
        </verse>
        <verse num="6">
            <content>ɛsono bosome foforɔ so hyeɛ afɔdeɛ, ne ɛho aduane afɔdeɛ, ne daa ɔhyeɛ afɔdeɛ ne ɛho aduane afɔdeɛ, ne ɛho ahwiesa sɛdeɛ ɛteteɛ; na ɛnyɛ AWURADE gya afɔdeɛ a ɛyi hwa hwanhwam.</content>
            <content> </content>
        </verse>
        <verse num="7">
            <content> </content>
            <content> Na bosome a ɛtɔ so nson no ara da a ɛtɔ so du no, monhyia nhyia kronkron, na monni mmuada; monnyɛ adwuma biara; </content>
        </verse>
        <verse num="8">
            <content>na momfa ɔhyeɛ afɔdeɛ a ɛyi hwa hwanhwam mmrɛ AWURADE: Nantwinini baako, odwennini baako, nnwanten mma a wɔadi afe afe nson a wɔdi mu; </content>
        </verse>
        <verse num="9">
            <content>ne ɛho aduane afɔdeɛ esiam a wɔde ngo afɔre abupɛn du mu mmiɛnsa nka nantwinini no ho, abupɛn du mu mmienu nka odwennini no ho, </content>
        </verse>
        <verse num="10">
            <content>abupɛn du mu baako nka nnwammaa nson no mu koro biara ho; </content>
        </verse>
        <verse num="11">
            <content> ne bɔne ho afɔdeɛ papo baako, ɛsono bɔne ho afɔdeɛ ne daa ɔhyeɛ afɔdeɛ ne ɛho aduane afɔdeɛ ne ɛho ahwiesa.</content>
            <content> </content>
        </verse>
        <verse num="12">
            <content> </content>
            <content> Na bosome a ɛtɔ so nson no da a ɛtɔ so dunum no, monhyia nhyia kronkron; monnyɛ adwumaden biara na monhyɛ fa nnanson mma AWURADE. </content>
        </verse>
        <verse num="13">
            <content>Na momfa ɔhyeɛ afɔdeɛ, ogya afɔdeɛ a ɛyi hwa hwanhwam mmrɛ AWURADE: Anantwinini dummiɛnsa, adwennini mmienu, nnwanten mma a wɔadi afe afe dunan a wɔdi mu; </content>
        </verse>
        <verse num="14">
            <content>ne ɛho aduane afɔdeɛ; esiam abupɛn du mu mmiɛnsa a wɔde ngo afɔre nka anantwinini dummiɛnsa no mu koro biara ho, abupɛn du mu mmienu nka adwennini mmienu no ho, </content>
        </verse>
        <verse num="15">
            <content>na abupɛn du mu baako nka nnwammaa dunan no mu koro biara ho; </content>
        </verse>
        <verse num="16">
            <content>ne bɔne ho afɔdeɛ papo baako; ɛsono daa ɔhyeɛ afɔdeɛ, ɛho aduane ne ɛho ahwiesa.</content>
            <content> </content>
        </verse>
        <verse num="17">
            <content>Na da a ɛtɔ so mmienu no: Anantwinini dummienu, adwennini mmienu, nnwanten mma a wɔadi afe afe dunan a wɔdi mu; </content>
        </verse>
        <verse num="18">
            <content>ne anantwinini, adwennini ne nnwammaa no ho aduane afɔdeɛ ne ahwiesa, wɔn dodoɔ sɛdeɛ ɛteɛ wɔ mmara no mu; </content>
        </verse>
        <verse num="19">
            <content>ne bɔne ho afɔdeɛ papo baako; ɛsono daa ɔhyeɛ afɔdeɛ ne ɛho aduane afɔdeɛ ne ɛho ahwiesa.</content>
            <content> </content>
        </verse>
        <verse num="20">
            <content>Na ɛda a ɛtɔ so mmiɛnsa no: Anantwinini dubaako, adwennini mmienu, nnwanten mma a wɔadi afe afe dunan a wɔdi mu; </content>
        </verse>
        <verse num="21">
            <content>ne anantwie, adwennini ne nnwammaa no ho aduane afɔdeɛ ne ahwiesa, wɔn dodoɔ sɛdeɛ ɛteɛ wɔ mmara no mu; </content>
        </verse>
        <verse num="22">
            <content>ne bɔne ho afɔdeɛ papo baako; ɛsono daa ɔhyeɛ afɔdeɛ ne ɛho aduane afɔdeɛ ne ɛho ahwiesa.</content>
            <content> </content>
        </verse>
        <verse num="23">
            <content>Na da a ɛtɔ so nnan no; anantwinini du, adwennini mmienu, nnwanten mma a wɔadi afe afe dunan a wɔdi mu; </content>
        </verse>
        <verse num="24">
            <content>ne anantwinini, adwennini ne nnwammaa no ho aduane afɔdeɛ ne ahwiesa, wɔn dodoɔ sɛdeɛ ɛteɛ wɔ mmara no mu; </content>
        </verse>
        <verse num="25">
            <content>ne bɔne ho afɔdeɛ papo baako, ɛsono daa ɔhyeɛ afɔdeɛ ne ɛho aduane afɔdeɛ ne ɛho ahwiesa.</content>
            <content> </content>
        </verse>
        <verse num="26">
            <content>Na da a ɛtɔ so nnum no; anantwinini nkron, adwennini mmienu, nnwanten mma a wɔadi afe afe dunan a wɔdi mu; </content>
        </verse>
        <verse num="27">
            <content>ne anantwinini, adwennini ne nnwammaa no ho aduane afɔdeɛ ne ahwiesa, wɔn dodoɔ sɛdeɛ ɛteɛ wɔ mmara no mu; </content>
        </verse>
        <verse num="28">
            <content>ne bɔne ho afɔdeɛ papo baako; ɛsono daa ɔhyeɛ afɔdeɛ ne ɛho aduane afɔdeɛ ne ɛho ahwiesa.</content>
            <content> </content>
        </verse>
        <verse num="29">
            <content>Na da a ɛtɔ so nsia no; anantwinini nwɔtwe, adwennini mmienu, nnwanten mma a wɔadi afe afe dunan a wɔdi mu; </content>
        </verse>
        <verse num="30">
            <content>ne anantwinini, adwennini ne nnwammaa no ho aduane afɔdeɛ ne ahwiesa, wɔn dodoɔ sɛdeɛ ɛteɛ wɔ mmara no mu; </content>
        </verse>
        <verse num="31">
            <content>ne bɔne ho afɔdeɛ papo baako; ɛsono daa ɔhyeɛ afɔdeɛ ne ɛho aduane afɔdeɛ ne ɛho ahwiesa.</content>
            <content> </content>
        </verse>
        <verse num="32">
            <content>Na da a ɛtɔ so nson no; anantwinini nson, adwennini mmienu, nnwanten mma a wɔadi afe afe dunan a wɔdi mu; </content>
        </verse>
        <verse num="33">
            <content>ne anantwinini, adwennini ne nnwammaa no ho aduane afɔdeɛ ne ahwiesa, wɔn dodoɔ sɛdeɛ ɛteɛ wɔ mmara no mu; </content>
        </verse>
        <verse num="34">
            <content>ne bɔne ho afɔdeɛ papo baako; ɛsono daa ɔhyeɛ afɔdeɛ ne ɛho aduane afɔdeɛ ne ɛho ahwiesa.</content>
            <content> </content>
        </verse>
        <verse num="35">
            <content>Ɛda a ɛtɔ so nwɔtwe no, monhyia afahyɛ nhyiamu; monnyɛ adwumaden biara; </content>
        </verse>
        <verse num="36">
            <content>na momfa hyeɛ afɔdeɛ a ɛne ogya afɔdeɛ a ɛyi hwa hwanhwam mmrɛ AWURADE: Nantwinini baako, odwennini baako, nnwanten mma a wɔadi afe afe nson a wɔdi mu; </content>
        </verse>
        <verse num="37">
            <content>nantwinini ne odwennini ne nnwammaa no ho aduane afɔdeɛ ne ahwiesa, wɔn dodoɔ sɛdeɛ ɛteɛ wɔ mmara no mu; </content>
        </verse>
        <verse num="38">
            <content>ne bɔne ho afɔdeɛ papo baako; ɛsono daa ɔhyeɛ afɔdeɛ ne ɛho aduane afɔdeɛ ne ɛho ahwiesa.</content>
            <content> </content>
        </verse>
        <verse num="39">
            <content>Yeinom na monyɛ mma AWURADE, mo afa a mohyɛ no mu; ɛsono mo bɔhyɛ adeɛ ne mo ayamyi afɔdeɛ, mo hyeɛ afɔdeɛ ne mo aduane afɔdeɛ ne mo ahwiesa ne mo asomdwoeɛ afɔdeɛ.</content>
            <content> </content>
        </verse>
        <verse num="40">
            <content>Na Mose ka kyerɛɛ Israelfoɔ no sɛdeɛ AWURADE hyɛɛ Mose no nyinaa.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Lew 23.24-25 </content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Lew 23.27-32 </content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Lew 16.11-22</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Lew 23.34-43 </content>
        </note>
    </chapter>
    <chapter num="30">
        <verse num="1">
            <content>Na Mose kasa kyerɛɛ Israelfoɔ mmusuakuo no so atitire sɛ: Yei ne asɛm a AWURADE ahyɛ: </content>
        </verse>
        <verse num="2">
            <content> Sɛ obi hyɛ AWURADE bɔ anaasɛ ɔka ntam tua ne kra adeɛ bi a, ɔmmmu n’asɛm so; deɛ ɛfiri n’anomu nyinaa, ɔnyɛ.</content>
            <content> </content>
        </verse>
        <verse num="3">
            <content>Na sɛ ɔbaa bi hyɛ AWURADE bɔ de tua ne ho biribi berɛ a ɔda so wɔ n’agya fie, ne mmabaaberɛ mu, </content>
        </verse>
        <verse num="4">
            <content>na n’agya te ne bɔhyɛ no ne n’ahotua a ɔde tua ne kra biribie no, na n’agya anka ho biribi a, ɛnneɛ ne bɔhyɛ ne n’ahotua a ɔde tuaa ne kra biribie no gyina hɔ. </content>
        </verse>
        <verse num="5">
            <content>Na sɛ da a n’agya teɛ no wampene a, ɛnneɛ ne bɔhyɛ nyinaa ne n’ahotua a ɔde tuaa ne kra biribie no rennyina hɔ. Na AWURADE de bɛkyɛ no, ɛfiri sɛ n’agya ampene.</content>
            <content> </content>
        </verse>
        <verse num="6">
            <content>Na sɛ ɔyɛ ɔbarima yere, na ne bɔhyɛ anaa deɛ afiri n’anomu a ɔde atua ne kra biribie no da ne so, </content>
        </verse>
        <verse num="7">
            <content>na ne kunu te, na da a ɔteɛ no ɔyɛ komm a, ɛnneɛ ne bɔhyɛ no gyina hɔ, na tua a ɔde atua ne kra biribie no gyina hɔ. </content>
        </verse>
        <verse num="8">
            <content>Na sɛ da a ne kunu teɛ no, wampene a, na wasane ne bɔhyɛ a ɛda ne soɔ ne deɛ ɛfirii n’anomu a ɔde tuaa ne kra biribie no, na AWURADE de bɛkyɛ no.</content>
            <content> </content>
        </verse>
        <verse num="9">
            <content>Na ɔbaa kunafoɔ anaa deɛ wɔako no bɔhyɛ deɛ, adeɛ biara a ɔtua ne kra no da ne so. </content>
        </verse>
        <verse num="10">
            <content>Na sɛ ne kunu fie na ɔhyɛ bɔ anaasɛ ɔde ntam tua ne kra biribi, </content>
        </verse>
        <verse num="11">
            <content>na ne kunu te, na ɔyɛ komm, na wammara no a, ne bɔhyɛ no nyinaa gyina hɔ, na adeɛ biara a watua ne kra no gyina hɔ. </content>
        </verse>
        <verse num="12">
            <content>Nanso sɛ ne kunu sane no da a ɔteeɛ no a, ɛnneɛ adeɛ biara a afiri n’anomu a ɔde hyɛɛ bɔ anaasɛ ɔde tuaa ne kra biribie no rennyina hɔ; ne kunu asane, na AWURADE de bɛkyɛ no. </content>
        </verse>
        <verse num="13">
            <content>Bɔhyɛ nyinaa ne ahotua ntam a wɔde brɛ ɔkra ase nyinaa, ne kunu na ɔmma no nnyina hɔ na ne kunu na ɔnsane; </content>
        </verse>
        <verse num="14">
            <content>na sɛ daa ne kunu no nnka ho hwee a, ɛnneɛ ɔhyɛ ne bɔhyɛ no nyinaa anaa n’ahotua no nyinaa mu den, ɛfiri sɛ da a ɔteeɛ no, wanka ho hwee; </content>
        </verse>
        <verse num="15">
            <content>na sɛ ɔteeɛ no akyi ansa na ɔresane a, ɛnneɛ ɔsoa ne yere amumuyɛ. </content>
        </verse>
        <verse num="16">
            <content>Yeinom ne ahyɛdeɛ a AWURADE hyɛɛ Mose sɛ ɛnna ɔbarima ne ne yere ntam, ɛne agya ne ne babaa a ɔwɔ ne mmabaaberɛ mu, n’agya fie, ntam.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Lew 27.2-25; Deut 23.21; Ate 11.35; Skf 5.4-5</content>
        </note>
    </chapter>
    <chapter num="31">
        <verse num="1">
            <content>Na AWURADE kasa kyerɛɛ Mose sɛ: </content>
        </verse>
        <verse num="2">
            <content> Tɔ Midianfoɔ so were ma Israelfoɔ, na ɛno akyiri no woati wo mpanimfoɔ wɔ asamando. </content>
        </verse>
        <verse num="3">
            <content>Na Mose kasa kyerɛɛ ɔman no sɛ: Momma mo mu mmarima mmia ntu Midian so sa, na wɔmfa AWURADE aweretɔ mmra Midianfoɔ so. </content>
        </verse>
        <verse num="4">
            <content>Israel mmusuakuo nyinaa mu momma abusuakuo biara mu nnipa apem nkɔ ɔsa no. </content>
        </verse>
        <verse num="5">
            <content>Na wɔyiyii Israel mpempem ahodoɔ mu nnipa mpem dummienu a wɔamia rekɔ ɔsa, abusuakuo biara mu apem; </content>
        </verse>
        <verse num="6">
            <content> na Mose somaa wɔn maa wɔkɔɔ ɔsa no, abusuakuo biara mu apem, wɔne Ɔsɔfoɔ Eleasa ba Pinehas a na kronkronbea hɔ nnoɔma no ne osebɔ ntotorobɛnto no wɔ ne nsam no. </content>
        </verse>
        <verse num="7">
            <content> Na wɔne Midian kɔkoe, sɛdeɛ AWURADE hyɛɛ Mose no, na wɔkunkum mmarima nyinaa; </content>
        </verse>
        <verse num="8">
            <content> na wɔkumm Midian ahemfo nso kaa wɔn a wɔtotɔeɛ no ho. Midian ahemfo a wɔkumm wɔn yɛ baanum a wɔn ne Ewi, Rekem, Sur, Hur ne Reba. Na Beor ba Bileam nso, wɔde nkrantɛ kumm no. </content>
        </verse>
        <verse num="9">
            <content>Na Israelfoɔ no faa Midian mmaa ne mmɔfra nnommum, na wɔfom wɔn anantwie ne wɔn nnwan ne wɔn ahodeɛ nyinaa; </content>
        </verse>
        <verse num="10">
            <content>na wɔtotoo wɔn tenabea nkuro ne wɔn nsraban nyinaa mu gya. </content>
        </verse>
        <verse num="11">
            <content>Na wɔde asadeɛ no nyinaa ne nnipa ne mmoa a wɔfaeɛ no nyinaa </content>
        </verse>
        <verse num="12">
            <content>brɛɛ Mose ne Ɔsɔfoɔ Eleasa ne Israelfoɔ asafo no; nnommum ne mmoa a wɔfaeɛ ne asadeɛ no, wɔde baa nsraban no mu, Moab mpaperɛ a ɛda Yordan fa a ɛbɛn Yeriko no so.</content>
            <content> </content>
        </verse>
        <verse num="13">
            <content>Na Mose ne Ɔsɔfoɔ Eleasa ne asafo no mmapɔmma nyinaa firi nsraban no mu firii adi kɔhyiaa wɔn. </content>
        </verse>
        <verse num="14">
            <content>Na Mose bo fuu dɔm no asafohene a wɔdi apem apem ne ɔha ɔha soɔ a wɔfiri akono reba no; </content>
        </verse>
        <verse num="15">
            <content>na Mose ka kyerɛɛ wɔn sɛ: Moagye mmaa no nyinaa nkwa anaa? </content>
        </verse>
        <verse num="16">
            <content> Hwɛ, wɔn na wɔfaa Bileam asɛm so maa Israelfoɔ wae firii AWURADE ho, Peor asɛm no mu, na ɛmaa ɔhaw baa AWURADE asafo no mu. </content>
        </verse>
        <verse num="17">
            <content> Enti monkunkum mmɔfra no mu mmarima nyinaa, na mmaa no mu biara a ɔnim ɔbarima na ɔne ɔbarima ada no nso, monku no; </content>
        </verse>
        <verse num="18">
            <content>na mmɔfra no mu mmaa a wɔnhunuu mmarima nna no deɛ monnye wɔn nkwa na momfa wɔn.</content>
            <content> </content>
        </verse>
        <verse num="19">
            <content> </content>
            <content> Na mo ara nso, mommɔ nsraban ntena mu nsraban no akyi nnanson; mo mu biara a wakum obie ne obiara a waka ɔtɔfoɔ no, monnwira mo ho da a ɛtɔ so mmiɛnsa ne da a ɛtɔ so nson no, mo ne mo nnommum no. </content>
        </verse>
        <verse num="20">
            <content>Na atadeɛ biara ne nwoma adeɛ biara ne adeɛ a wɔde abirekyie nwi ayɛ nyinaa ne dua adeɛ biara, monnwira ho.</content>
            <content> </content>
        </verse>
        <verse num="21">
            <content>Na Ɔsɔfoɔ Eleasa ka kyerɛɛ akofoɔ a wɔkɔɔ ɔsa no sɛ: Yei ne mmara a AWURADE de ahyɛ Mose no mu ahyɛdeɛ: </content>
        </verse>
        <verse num="22">
            <content>Sika ne dwetɛ ne kɔbere mfrafraeɛ ne dadeɛ ne sanya ne sumpii deɛ, </content>
        </verse>
        <verse num="23">
            <content>adeɛ biara a ɛkɔ ogya mu no, momma no mfa ogya mu na ɛho nte, nanso momfa ahodwira nsuo nnwira ho. Na adeɛ biara a ɛnkɔ ogya mu no, momma no mfa nsuo mu. </content>
        </verse>
        <verse num="24">
            <content>Na monsi mo ntadeɛ da a ɛtɔ so nson no, na mo ho nte, na ɛno akyi ansa na mommra nsraban no mu.</content>
            <content> </content>
        </verse>
        <verse num="25">
            <content>Na AWURADE ka kyerɛɛ Mose sɛ: </content>
        </verse>
        <verse num="26">
            <content>Wo ne Ɔsɔfoɔ Eleasa ne asafo no mu nananom afie mu atitire no mmu nnommum ne deɛ wɔfaeɛ, nnipa ne mmoa, no ano. </content>
        </verse>
        <verse num="27">
            <content> Na kyɛ asadeɛ no mu mmienu ma akofoɔ a wɔkɔɔ ɔsa no ne asafo no nyinaa. </content>
        </verse>
        <verse num="28">
            <content>Na gye akofoɔ a wɔkɔɔ ɔsa no hɔ ɛtoɔ ma AWURADE: Nnipa ne anantwie ne mfunumu ne nnwan mu, ahanum ahanum mu mmaako mmaako, </content>
        </verse>
        <verse num="29">
            <content>firi wɔn fa a wɔnyaeɛ no mu, na fa ma Ɔsɔfoɔ Eleasa sɛ AWURADE mmasoɔ adeɛ. </content>
        </verse>
        <verse num="30">
            <content>Na Israelfoɔ fa no mu deɛ, gye nnipa ne anantwie ne mfunumu ne nnwan ne afieboa nyinaa mu, aduonum aduonum mu mmaako mmaako, na fa ma Lewifoɔ a wɔkura AWURADE tenabea ho adwuma no. </content>
        </verse>
        <verse num="31">
            <content>Na Mose ne Ɔsɔfoɔ Eleasa yɛɛ sɛdeɛ AWURADE hyɛɛ Mose no.</content>
            <content> </content>
        </verse>
        <verse num="32">
            <content>Nso asadeɛ a ɛyɛ asadeɛ a ɛdɔm no faeɛ no nkaeɛ yɛ nnwan apem ahansia ne mpem aduɔson nnum. </content>
        </verse>
        <verse num="33">
            <content>Ne anantwie mpem aduɔson mmienu, </content>
        </verse>
        <verse num="34">
            <content>ne mfunumu mpem aduosia baako, </content>
        </verse>
        <verse num="35">
            <content>ne akra mmabunu a wɔyɛ mpem aduasa mmienu a wɔnhunuu mmarima da. </content>
        </verse>
        <verse num="36">
            <content>Na ɔfa a ɛyɛ wɔn a wɔkɔɔ ɔsa no kyɛfa no ano yɛ nnwan ɔpeha aduasa nson ne ahanum; </content>
        </verse>
        <verse num="37">
            <content>na nnwan no mu ɛtoɔ a wɔyi maa AWURADE yɛ nnwan ahansia aduɔson nnum; </content>
        </verse>
        <verse num="38">
            <content>na anantwie no yɛ mpem aduasa nsia, na ɛtoɔ a wɔyii maa AWURADE yɛ aduɔson mmienu; </content>
        </verse>
        <verse num="39">
            <content>na mfunumu no yɛ mpem aduasa ahanum, na ɛtoɔ a wɔyii maa AWURADE yɛ aduosia baako; </content>
        </verse>
        <verse num="40">
            <content>na akra no yɛ mpem dunsia, na wɔn mu ɛtoɔ a wɔyii maa AWURADE yɛ aduasa mmienu. </content>
        </verse>
        <verse num="41">
            <content>Na Mose de AWURADE mmasoɔ toɔ no maa Ɔsɔfoɔ Eleasa, sɛdeɛ AWURADE hyɛɛ no no.</content>
            <content> </content>
        </verse>
        <verse num="42">
            <content>Na Israelfoɔ no fa a Mose gyee akofoɔ no nsam no mu deɛ, </content>
        </verse>
        <verse num="43">
            <content>ɔfa a ɛyɛ asafo no deɛ no nie: Nnwan no mu ɔpehasa ne mpem aduasa nson ne ahanum, </content>
        </verse>
        <verse num="44">
            <content>ne anantwie mpem aduasa nsia, </content>
        </verse>
        <verse num="45">
            <content>ne mfunumu mpemaduasa ne ahanum, </content>
        </verse>
        <verse num="46">
            <content>ne nnipa mpem dunsia. </content>
        </verse>
        <verse num="47">
            <content>Na Mose faa Israelfoɔ no fa no mu deɛ, nnipa ne mmoa mu aduonum aduonum mu mmaako mmaako, na ɔde maa Lewifoɔ a wɔkura AWURADE tenabea ho adwuma no sɛdeɛ AWURADE hyɛɛ Mose no.</content>
            <content> </content>
        </verse>
        <verse num="48">
            <content>Ɛnna asafohene a wɔdi dɔm mu mpem ahodoɔ soɔ no, nnipa apem apem ne ɔha ɔha so atitire no twe pinii Mose </content>
        </verse>
        <verse num="49">
            <content>bɛka kyerɛɛ no sɛ: Wo nkoa abu akofoɔ a wɔwɔ yɛn nsam no ano, na wɔn mu biara anyera; </content>
        </verse>
        <verse num="50">
            <content>enti na yɛde AWURADE ayɛyɛdeɛ reba yi, obiara a ɔnyaa sika nnwinneɛ, basa so nkapo, bakɔn so nkapo, nsɔanonkaa, nsomuadeɛ ne kɔmuadeɛ, sɛ wɔmfa mpata mma yɛn kra, AWURADE anim. </content>
        </verse>
        <verse num="51">
            <content>Na Mose ne Ɔsɔfoɔ Eleasa gyee wɔn hɔ sika no, nnwinneɛ no nyinaa; </content>
        </verse>
        <verse num="52">
            <content>na mmasoɔ sika a wɔmaa so maa AWURADE no nyinaa yɛ nnwetɛbena mpem dunsia ne ahanson aduonum a ɛfiri apem ne ɔha ɔha so asafohene no nsam. </content>
        </verse>
        <verse num="53">
            <content>Deɛ akofoɔ no fom kaa ho no, wɔn ara fae. </content>
        </verse>
        <verse num="54">
            <content>Na Mose ne Ɔsɔfoɔ Eleasa gyee sika no, apem apem ne ɔha ɔha so asafohene no nsam, na wɔde baa ahyiaeɛ ntomadan no mu sɛ ɛnyɛ Israelfoɔ no nkaeɛ adeɛ, AWURADE anim.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Num 25.17; 27.13</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Num 25.7; 10.2</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Deut 20.13</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Yos 13.21-22; Num 22.5</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Num 25.1; Adi 2.14</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Ate 21.11</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Num 19.11 </content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Yos 22.8; 1 Sa 30.24</content>
        </note>
    </chapter>
    <chapter num="32">
        <verse num="1">
            <content> </content>
            <content> Na Ruben mma ne Gad mma no wɔ mmoa pii a wɔdɔɔso pa ara, na wɔhunuu Yaser ne Gilead asase, na hwɛ, na ɛhɔ yɛ baabi a ɛyɛ ma mmoa. </content>
        </verse>
        <verse num="2">
            <content>Na Gad mma ne Ruben mma no ba bɛka kyerɛɛ Mose ne Ɔsɔfoɔ Eleasa ne asafo no mu mmapɔmma no sɛ: </content>
        </verse>
        <verse num="3">
            <content>Nkuro Atarot, Dibon, Yaser, Nimra, Hesbon, Eleale, Sebam, Nebo ne Beon, </content>
        </verse>
        <verse num="4">
            <content>asase a AWURADE abrɛ no aseɛ Israel asafo anim no, yɛ asase a ɛyɛ ma mmoa; na yɛn wo nkoa wɔ mmoa. </content>
        </verse>
        <verse num="5">
            <content>Na wɔkaa sɛ: Sɛ yɛn anim aba nyam wɔ w’anim a, ma wɔmfa asase yi mma wo nkoa na yɛnni so, na mfa yɛn ntwa Yordan.</content>
            <content> </content>
        </verse>
        <verse num="6">
            <content>Na Mose ka kyerɛɛ Gad mma ne Ruben mma no sɛ: Mo nuanom nkɔko, na mo deɛ, montena ha? </content>
        </verse>
        <verse num="7">
            <content>Na adɛn na motu Israelfoɔ akoma sɛdeɛ wɔrentwa nkɔ asase a AWURADE de ama wɔn no soɔ? </content>
        </verse>
        <verse num="8">
            <content> Saa na mo nananom yɛeɛ berɛ a mesomaa wɔn firi Kades-barnea sɛ wɔnkɔhwɛ asase no, </content>
        </verse>
        <verse num="9">
            <content>na wɔforo kɔduruu Eskol subonhwa no mu, na wɔhunuu asase no, wɔbɛtuu Israelfoɔ no akoma, na wɔankɔ asase a AWURADE de ama wɔn no so; </content>
        </verse>
        <verse num="10">
            <content>na AWURADE bo fui da no, na ɔkaa ntam sɛ: </content>
        </verse>
        <verse num="11">
            <content> Mmarima a wɔfiri Misraim baeɛ a wɔadi mfeɛ aduonu de rekorɔ no renhunu asase a mekaa ɛho ntam mekyerɛɛ Abraham ne Isak ne Yakob no, ɛfiri sɛ wɔanni m’akyiri anwie! </content>
        </verse>
        <verse num="12">
            <content>Gye Kenisini Yefune ba Kaleb ne Nun ba Yosua, ɛfiri sɛ wɔn na wɔadi AWURADE akyiri nokorɛ mu. </content>
        </verse>
        <verse num="13">
            <content>Na AWURADE bo fuu Israel, na ɔmaa wɔkyinkyinii ɛserɛ so mfirinhyia aduanan kɔsii sɛ awoɔ ntoatoasoɔ a wɔyɛɛ AWURADE anim bɔne no nyinaa wiee sa. </content>
        </verse>
        <verse num="14">
            <content>Na hwɛ, moasɔre asi mo nananom ananmu, mmarima nnebɔneyɛfoɔ asefoɔ, sɛ mode AWURADE abufuhyeɛ no bi reka ho de aba Israel so ara. </content>
        </verse>
        <verse num="15">
            <content>Sɛ mosane firi AWURADE akyi a, ɔbɛgya wɔn hɔ bio, ɛserɛ so, na moasɛe ɔman mu yi nyinaa.</content>
            <content> </content>
        </verse>
        <verse num="16">
            <content>Ɛnna wɔtwe pinii no kaa sɛ: Yɛbɛgyegye nnwammuo wɔ ha ama yɛn mmoa, na yɛakyekyere nkuro nso ama yɛn mma; </content>
        </verse>
        <verse num="17">
            <content>na yɛn deɛ, yɛamia asɔ akodeɛ mu adi Israelfoɔ anim akɔsi sɛ yɛde wɔn bɛduru wɔn tenabea ansa; na yɛn mma ntenatena nkuro a ɛyɛ den no mu, asase no sotefoɔ no nti. </content>
        </verse>
        <verse num="18">
            <content>Yɛrensane mma yɛn afie de bɛkɔ akɔsi sɛ Israelfoɔ no nyinaa bɛnya wɔn agyapadeɛ mmaako mmaako adi soɔ. </content>
        </verse>
        <verse num="19">
            <content>Na yɛne wɔn remfa agyapadeɛ wɔ Yordan agya ne akyire, ɛfiri sɛ yɛn agyapadeɛ abɛfiri Yordan agya ha wɔ apueeɛ fam ama yɛn. </content>
        </verse>
        <verse num="20">
            <content> Na Mose ka kyerɛɛ wɔn sɛ: Sɛ mobɛyɛ yei na moamia wɔ AWURADE anim akɔko, </content>
        </verse>
        <verse num="21">
            <content>na mo mu wɔn a wɔamia nyinaa bɛtwa Yordan adi AWURADE anim akɔsi sɛ ɔbɛpamo n’atamfo afiri n’anim, </content>
        </verse>
        <verse num="22">
            <content>na wɔabrɛ asase no ase AWURADE anim ansa na moasane a, ɛnneɛ na moayɛ mo asɛdeɛ AWURADE ne Israel ho, na asase yi nyɛ mo agyapadeɛ, AWURADE anim. </content>
        </verse>
        <verse num="23">
            <content>Na sɛ moanyɛ saa a, hwɛ, na moayɛ AWURADE bɔne, na monhunu yie sɛ, mo bɔne bɛyi mo ama. </content>
        </verse>
        <verse num="24">
            <content>Monkyekyere nkuro mma mo mma na monnyegye ban mma mo nnwan, na deɛ afiri mo anomu no, monyɛ. </content>
        </verse>
        <verse num="25">
            <content>Na Gad mma ne Ruben mma no ka kyerɛɛ Mose sɛ: Wo nkoa bɛyɛ sɛdeɛ me wura ahyɛ no. </content>
        </verse>
        <verse num="26">
            <content>Yɛn mma ne yɛn yerenom ne yɛn nnwan ne yɛn anantwie nyinaa ntena Gilead nkuro mu hɔ; </content>
        </verse>
        <verse num="27">
            <content>na wo nkoa mu wɔn a wɔamia rekɔ ɔsa nyinaa bɛtwam adi AWURADE anim akɔko, sɛdeɛ me wura kaeɛ no.</content>
            <content> </content>
        </verse>
        <verse num="28">
            <content>Ɛnna Mose hyɛɛ wɔn ho mmara maa Ɔsɔfoɔ Eleasa ne Nun ba Yosua ne Israelfoɔ mmusuakuo mu mpanimfie so atitire no. </content>
        </verse>
        <verse num="29">
            <content> Na Mose ka kyerɛɛ wɔn sɛ: Sɛ Gad mma ne Ruben mma ne mo twa Yordan, wɔn a wɔamia di AWURADE anim rekɔ ɔsa nyinaa, na wɔnya brɛ asase no ase mo anim a, ɛnneɛ momfa Gilead asase mma wɔn na wɔnni so; </content>
        </verse>
        <verse num="30">
            <content>na sɛ wɔammia ne mo antwa a, ɛnneɛ Kanaan asase so na wɔmma wɔnnya tenabea wɔ mo mu. </content>
        </verse>
        <verse num="31">
            <content>Na Gad mma ne Ruben mma buaa sɛ: Deɛ AWURADE aka akyerɛ wo nkoa no, saa ara na yɛbɛyɛ: </content>
        </verse>
        <verse num="32">
            <content>Yɛn deɛ, yɛbɛmia adi AWURADE anim atwam akɔ Kanaan asase so, na yɛn agyapadeɛ a yɛanya Yordan agya ha no atena yɛn hɔ.</content>
            <content> </content>
        </verse>
        <verse num="33">
            <content> </content>
            <content> Ɛnna Mose de Amorifoɔ hene Sihon ahennie ne Basan hene Og ahennie, asase no ne n’ahyeɛ mu nkuro, asase no so nkuro a atwa ahyia nyinaa maa Gad mma ne Ruben mma ne Yosef ba Manase abusuakuo fa. </content>
        </verse>
        <verse num="34">
            <content>Na Gad mma no kyekyeree Dibon ne Atarot ne Aroer, </content>
        </verse>
        <verse num="35">
            <content>ne Atrot-sofan ne Yaser ne Yogbeha, </content>
        </verse>
        <verse num="36">
            <content>ne Bet-nimra ne Bet-haran, nkuro a wɔatoto ho afasuo ne nnwammuo. </content>
        </verse>
        <verse num="37">
            <content>Na Ruben mma no kyekyeree Hesbon, Eleale, Kiriataim, </content>
        </verse>
        <verse num="38">
            <content>Nebo ne Baal-meon (a din no sakyerasakyeraeɛ) ne Sibma, na wɔtotoo nkuro a wɔkyekyereeɛ no din.</content>
            <content> </content>
        </verse>
        <verse num="39">
            <content>Na Manase ba Makir mma sii mu kɔɔ Gilead kɔfae, na wɔpamm Amorifoɔ a wɔwɔ hɔ no. </content>
        </verse>
        <verse num="40">
            <content>Na Mose de Gilead maa Manase ba Makir, na ɔtenaa mu. </content>
        </verse>
        <verse num="41">
            <content> Na Manase ba Yair sii mu kɔfaa wɔn atenaeɛ no, na ɔfrɛɛ no Yair atenaeɛ. </content>
        </verse>
        <verse num="42">
            <content>Na Noba sii mu kɔfaa Kenat ne ɛho nkurowa, na ɔde ne din Noba toe.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Deut 3.12-22 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Num 13</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Num 14.22-38; 26.65</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Yos 1.13-15</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Yos 4.12</content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Yos 13.8-31 </content>
        </note>
        <note kind="CROSS_REFERENCES">
            <content kind="REF_VERSE_START">41</content>
            <content>: Deut 3.14</content>
        </note>
    </chapter>
    <chapter num="33">
        <verse num="1">
            <content>Yeinom ne akwan a Israelfoɔ twaeɛ berɛ a Mose ne Aaron dii wɔn anim de wɔn firi Misraim asase soɔ no, sɛdeɛ wɔn dɔm ahodoɔ no teɛ. </content>
        </verse>
        <verse num="2">
            <content>Mose twerɛɛ faako a wɔtu firiiɛ ne akwan a wɔtwaeɛ, sɛdeɛ AWURADE hyɛɛ no no, na yeinom ne wɔn akwantuo mu asoɛeɛ firi faako a wɔtutu firiiɛ no: </content>
        </verse>
        <verse num="3">
            <content> Bosome a ɛdi kan no mu wɔtu firii Rameses; bosome a ɛdi kan no da a ɛtɔ so dunum, Twam no akyi, adeɛ kyeeɛ, na Israelfoɔ de ahosɛpɛ kɛseɛ firi kɔeɛ wɔ Misraimfoɔ nyinaa anim; </content>
        </verse>
        <verse num="4">
            <content> na Misraimfoɔ resie wɔn mmakan a AWURADE kunkumm wɔn mu no nyinaa; na wɔn anyame no nso, AWURADE buu wɔn atɛn.</content>
            <content> </content>
        </verse>
        <verse num="5">
            <content> </content>
            <content> Na Israelfoɔ no tu firii Rameses kɔkyeree nsraban Sukot. </content>
        </verse>
        <verse num="6">
            <content> Na wɔtu firii Sukot kɔkyeree nsraban Etam a ɛwɔ nsɛnoa. </content>
        </verse>
        <verse num="7">
            <content> Na wɔtu firii Etam dane baa Pi-hahirot a ɛwɔ Baal-sefon anim, na wɔkyeree nsraban Migdol anim. </content>
        </verse>
        <verse num="8">
            <content> Na wɔtu firii Hahirot anim kɔtwaa ɛpo no kɔɔ ɛserɛ so, na wɔnantee Etam serɛ so nnansa kwan kɔkyeree nsraban Mara. </content>
        </verse>
        <verse num="9">
            <content> Na wɔtu firii Mara baa Elim; na Elim na na nsuo aniwa dummienu ne nkyiresua aduɔson wɔ, na wɔkyeree hɔ nsraban. </content>
        </verse>
        <verse num="10">
            <content>Na wɔtu firii Elim kɔkyeree nsraban Mmɛwa Po ano. </content>
        </verse>
        <verse num="11">
            <content> Na wɔtu firii Mmɛwa Po ano kɔkyeree nsraban Sin serɛ so. </content>
        </verse>
        <verse num="12">
            <content>Na wɔtu firi Sin serɛ so kɔkyeree nsraban Dofka. </content>
        </verse>
        <verse num="13">
            <content>Na wɔtu firii Dofka kɔkyeree nsraban Alus. </content>
        </verse>
        <verse num="14">
            <content> Na wɔtu firii Alus kɔkyeree nsraban Refidim; na ɛhɔ na ɔman no annya nsuo annom. </content>
        </verse>
        <verse num="15">
            <content> Na wɔtu firii Refidim kɔkyeree nsraban Sinai serɛ so. </content>
        </verse>
        <verse num="16">
            <content> Na wɔtu firii Sinai serɛ so kɔkyeree nsraban Kibrot-hataawa. </content>
        </verse>
        <verse num="17">
            <content> Na wɔtu firii Kibrot-hataawa kɔkyeree nsraban Haserot. </content>
        </verse>
        <verse num="18">
            <content> Na wɔtu firii Haserot kɔkyeree nsraban Ritma. </content>
        </verse>
        <verse num="19">
            <content>Na wɔtu firii Ritma kɔkyeree nsraban Rimon-peres. </content>
        </verse>
        <verse num="20">
            <content>Na wɔtu firii Rimon-peres kɔkyeree nsraban Libna. </content>
        </verse>
        <verse num="21">
            <content>Na wɔtu firii Libna kɔkyeree nsraban Risa. </content>
        </verse>
        <verse num="22">
            <content>Na wɔtu firii Risa kɔkyeree nsraban Kehelata. </content>
        </verse>
        <verse num="23">
            <content>Na wɔtu firii Kehelata kɔkyeree nsraban Sefer bepɔ so. </content>
        </verse>
        <verse num="24">
            <content>Na wɔtu firii Sefer bepɔ so kɔkyeree nsraban Harada. </content>
        </verse>
        <verse num="25">
            <content>Na wɔtu firii Harada kɔkyeree nsraban Makhelot. </content>
        </verse>
        <verse num="26">
            <content>Na wɔtu firii Makhelot kɔkyeree nsraban Tahat. </content>
        </verse>
        <verse num="27">
            <content>Na wɔtu firii Tahat kɔkyeree nsraban Tara. </content>
        </verse>
        <verse num="28">
            <content>Na wɔtu firii Tara kɔkyeree nsraban Mitka. </content>
        </verse>
        <verse num="29">
            <content>Na wɔtu firii Mitka kɔkyeree nsraban Hasmona. </content>
        </verse>
        <verse num="30">
            <content>Na wɔtu firii Hasmona kɔkyeree nsraban Moserot. </content>
        </verse>
        <verse num="31">
            <content> Na wɔtu firii Moserot kɔkyeree nsraban Bene-yaakan. </content>
        </verse>
        <verse num="32">
            <content>Na wɔtu firii Bene-yaakan kɔkyeree nsraban Hor-hagidgad. </content>
        </verse>
        <verse num="33">
            <content> Na wɔtu firii Hor-hagidgad kɔkyeree nsraban Yotbata. </content>
        </verse>
        <verse num="34">
            <content>Na wɔtu firii Yotbata kɔkyeree nsraban Abrona. </content>
        </verse>
        <verse num="35">
            <content>Na wɔtu firii Abrona kɔkyeree nsraban Esion-geber. </content>
        </verse>
        <verse num="36">
            <content> Na wɔtu firii Esion-geber kɔkyeree nsraban Sin serɛ so, (ɛne Kades). </content>
        </verse>
        <verse num="37">
            <content> Na wɔtu firii Kades kɔkyeree nsraban Hor bepɔ ho, Edom asase ano.</content>
            <content> </content>
        </verse>
        <verse num="38">
            <content>Na Ɔsɔfoɔ Aaron foro kɔɔ Hor bepɔ so, sɛdeɛ AWURADE hyɛɛ no no, kɔwuu wɔ hɔ, Israelfoɔ Misraim asase so fire afe a ɛtɔ so aduanan soɔ, bosome a ɛtɔ so nnum no da a ɛdi kan. </content>
        </verse>
        <verse num="39">
            <content>Na Aaron wuu Hor bepɔ soɔ no, na wadi mfirinhyia ɔha aduonu mmiɛnsa.</content>
            <content> </content>
        </verse>
        <verse num="40">
            <content> </content>
            <content> Na Kanaanni, Arad hene a ɔte Negeb no tee sɛ Israelfoɔ no reba.</content>
            <content> </content>
        </verse>
        <verse num="41">
            <content>Na wɔtu firii Hor bepɔ ho kɔkyeree nsraban Salmona. </content>
        </verse>
        <verse num="42">
            <content>Na wɔtu firii Salmona kɔkyeree nsraban Punon. </content>
        </verse>
        <verse num="43">
            <content> Na wɔtu firii Punon kɔkyeree nsraban Obot. </content>
        </verse>
        <verse num="44">
            <content> Na wɔtu firii Obot kɔkyeree nsraban Iye-abarim, Moab hyeɛ so. </content>
        </verse>
        <verse num="45">
            <content>Na wɔtu firii Iyim kɔkyeree nsraban Dibon-gad. </content>
        </verse>
        <verse num="46">
            <content>Na wɔtu firii Dibon-gad kɔkyeree nsraban Almon-diblataim. </content>
        </verse>
        <verse num="47">
            <content> Na wɔtu firii Almon-diblataim kɔkyeree nsraban Abarim mmepɔ so, Nebo ntentensoɔ. </content>
        </verse>
        <verse num="48">
            <content> Na wɔtu firii Abarim mmepɔ so kɔkyeree nsraban Moab mpaperɛ so, Yordan fa a ɛbɛn Yeriko no. </content>
        </verse>
        <verse num="49">
            <content> Na wɔkyeree Yordan ho nsraban firi Bet-yesimot kɔsii Abel-sitim, Moab mpaperɛ so.</content>
            <content> </content>
        </verse>
        <verse num="50">
            <content>Na AWURADE kasa kyerɛɛ Mose Moab mpaperɛ so, Yordan fa a ɛbɛn Yeriko no sɛ: </content>
        </verse>
        <verse num="51">
            <content>Kasa kyerɛ Israelfoɔ no sɛ: Sɛ motwa Yordan kɔ Kanaan asase so a, </content>
        </verse>
        <verse num="52">
            <content>ɛnneɛ mompamo asase no sotefoɔ nyinaa mfiri mo anim, na monsɛe wɔn aboɔ ahoni nyinaa, na wɔn ahoni a wɔaguo no, monsɛe ne nyinaa, na monsɛe wɔn nsorɔnsorɔmmea nyinaa. </content>
        </verse>
        <verse num="53">
            <content>Na momfa asase no ntena so, na mo na mede asase no mama mo sɛ monni soɔ. </content>
        </verse>
        <verse num="54">
            <content> Na momfa tontobɔ so nkyɛ asase no mu mma mo mmusuakuo no: Abusuakuo a ɛso no, momma ne kyɛfa nso, na deɛ ɛsua no, momma ne kyɛfa nsua; deɛ obiara tonto bɛbɔ no, ɛhɔ na ɛnyɛ ne deɛ; monnyegye mo kyɛfa sɛdeɛ mo nananom mmusuakuo teɛ. </content>
        </verse>
        <verse num="55">
            <content> Na sɛ moampamo asase no sotefoɔ amfiri mo anim a, ɛnneɛ wɔn mu wɔn a mobɛgya wɔn no bɛdane mo aniwa mu nkasɛɛ ne mo mfe mu nnunsini, na wɔateetee mo, asase a mote soɔ no so. </content>
        </verse>
        <verse num="56">
            <content>Na sɛdeɛ mesusuu sɛ mɛyɛ wɔn no, saa ara na mɛyɛ mo.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: Eks 1.11; 14.8</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Eks 12.12</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Eks 12.37 </content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Eks 13.20</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Eks 14.2</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Eks 14.22; 15.23</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Eks 15.27</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Eks 16.1</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Eks 17.1</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Eks 19.1</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Num 11.34</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Num 11.35</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Num 12.16</content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Deut 10.6</content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Deut 10.7</content>
        </note>
        <note kind="CROSS_REFERENCES">
            <content kind="REF_VERSE_START">36</content>
            <content>: Num 20.1</content>
        </note>
        <note kind="CROSS_REFERENCES">
            <content kind="REF_VERSE_START">37</content>
            <content>: Num 20.22-29</content>
        </note>
        <note kind="CROSS_REFERENCES">
            <content kind="REF_VERSE_START">40</content>
            <content>: Num 21.1 </content>
        </note>
        <note kind="CROSS_REFERENCES">
            <content kind="REF_VERSE_START">43</content>
            <content>: Num 21.10</content>
        </note>
        <note kind="CROSS_REFERENCES">
            <content kind="REF_VERSE_START">44</content>
            <content>: Num 21.11</content>
        </note>
        <note kind="CROSS_REFERENCES">
            <content kind="REF_VERSE_START">47</content>
            <content>: Num 21.20</content>
        </note>
        <note kind="CROSS_REFERENCES">
            <content kind="REF_VERSE_START">48</content>
            <content>: Num 22.1; Deut 32.49</content>
        </note>
        <note kind="CROSS_REFERENCES">
            <content kind="REF_VERSE_START">49</content>
            <content>: Num 25.1</content>
        </note>
        <note kind="CROSS_REFERENCES">
            <content kind="REF_VERSE_START">54</content>
            <content>: Num 26.55</content>
        </note>
        <note kind="CROSS_REFERENCES">
            <content kind="REF_VERSE_START">55</content>
            <content>: Yos 23.13</content>
        </note>
    </chapter>
    <chapter num="34">
        <verse num="1">
            <content>Na AWURADE kasa kyerɛɛ Mose sɛ: </content>
        </verse>
        <verse num="2">
            <content> Hyɛ Israelfoɔ no mmara na ka kyerɛ wɔn sɛ: Sɛ moduru Kanaan asase no so a, (yei ne asase a ɛbɛyɛ mo agyapadeɛ, Kanaan asase no, sɛdeɛ n’ahyeɛ teɛ). </content>
        </verse>
        <verse num="3">
            <content> Mo anafoɔ fam nkyɛn mfiri Sin serɛ so Edom nkyɛn mu. Na mo anafoɔ fam hyeɛ no mfiri Nkyene Po awieeɛ wɔ apueeɛ; </content>
        </verse>
        <verse num="4">
            <content>na mo hyeɛ no mmra Akrabim aforoeɛ anafoɔ fam, na ɛntwam nkɔ Sin, na ɛmfiri hɔ nkɔ Kades-barnea anafoɔ fam, na ɛmfiri hɔ nkɔ Hasar-adar ntwam nkɔfa Asmon. </content>
        </verse>
        <verse num="5">
            <content>Na ɛhyeɛ no nkonton mfiri Asmon nkɔ Misraim subonhwa no mu, na ano nkɔpem po no ano.</content>
            <content> </content>
        </verse>
        <verse num="6">
            <content>Na atɔeɛ fam hyeɛ no deɛ, ɛpo kɛseɛ a ɛda hɔ ma mo no na ɛnyɛ ɛhyeɛ; ɛno na ɛnyɛ mo atɔeɛ fam hyeɛ.</content>
            <content> </content>
        </verse>
        <verse num="7">
            <content>Na yei nyɛ mo atifi fam hyeɛ: Momfiri po kɛseɛ no ano mfa mo ani nkari Hor bepɔ, </content>
        </verse>
        <verse num="8">
            <content>na momfiri Hor bepɔ ho nkari deɛ wɔfa kɔ Hamat, na ɛhyeɛ no ano nkɔpem Sedad. </content>
        </verse>
        <verse num="9">
            <content>Na ɛhyeɛ no mfiri hɔ nkɔ Sifron, na ano nkɔpem Hasar-enan; yei na ɛnyɛ mo atifi fam hyeɛ.</content>
            <content> </content>
        </verse>
        <verse num="10">
            <content>Na monkari apueeɛ fam hyeɛ mfiri Hasar-enan nkɔ Sefam; </content>
        </verse>
        <verse num="11">
            <content> na ɛhyeɛ no mfiri Sefam nsiane nkɔ Ribla, Ain apueeɛ, na ɛhyeɛ no nsiane ara nkɔpem Kineret Po no nsunoa, apueeɛ; </content>
        </verse>
        <verse num="12">
            <content>na ɛhyeɛ no nsiane nkɔduru Yordan, na ano nkɔpem Nkyene Po ano. Yei ne mo asase no, sɛdeɛ ɛho ahyeɛ teɛ.</content>
            <content> </content>
        </verse>
        <verse num="13">
            <content>Na Mose hyɛɛ Israelfoɔ no sɛ: Yei ne asase a momfa ntontobɔ so nkyɛ mu nni soɔ a AWURADE ahyɛ sɛ wɔmfa mma mmusuakuo nkron ne fa no. </content>
        </verse>
        <verse num="14">
            <content> Na Ruben mma abusuakuo, sɛdeɛ wɔn mpanimfie teɛ, ne Gad mma abusuakuo, sɛdeɛ wɔn mpanimfie teɛ, ne Manase abusuakuo fa no anya wɔn kyɛfa. </content>
        </verse>
        <verse num="15">
            <content>Mmusuakuo mmienu ne fa no anya wɔn kyɛfa Yeriko, Yordan agya, anim fam ne apueeɛ.</content>
            <content> </content>
        </verse>
        <verse num="16">
            <content>Na AWURADE kasa kyerɛɛ Mose sɛ: </content>
        </verse>
        <verse num="17">
            <content> Mmarima a wɔnkyɛ asase no mu mma mo no din nie: Ɔsɔfoɔ Eleasa ne Nun ba Yosua. </content>
        </verse>
        <verse num="18">
            <content>Na monyiyi mmusuakuo nyinaa mu mmapɔmma mmaako mmaako, na wɔnkyɛ asase no mu. </content>
        </verse>
        <verse num="19">
            <content> Mmarima no din nie: Yuda abusuakuo mu: Yefune ba Kaleb; </content>
        </verse>
        <verse num="20">
            <content>Simeon abusuakuo mu: Amihud ba Semuel; </content>
        </verse>
        <verse num="21">
            <content>Benyamin abusuakuo mu: Kislon ba Elidad; </content>
        </verse>
        <verse num="22">
            <content>Dan mma abusuakuo mu bapɔmma: Yogli ba Buki; </content>
        </verse>
        <verse num="23">
            <content>Yosef mma no deɛ: Manase mma abusuakuo mu bapɔmma: Efod ba Haniel; </content>
        </verse>
        <verse num="24">
            <content>Efraim mma abusuakuo mu bapɔmma: Siftan ba Kemuel; </content>
        </verse>
        <verse num="25">
            <content>Sebulon mma abusuakuo mu bapɔmma: Parnak ba Elisafan; </content>
        </verse>
        <verse num="26">
            <content>Isakar mma abusuakuo mu bapɔmma: Asan ba Paltiel; </content>
        </verse>
        <verse num="27">
            <content>Aser mma abusuakuo mu bapɔmma: Selomi ba Ahihud; </content>
        </verse>
        <verse num="28">
            <content>Naftali mma abusuakuo mu bapɔmma: Amihud ba Pedahel. </content>
        </verse>
        <verse num="29">
            <content>Yeinom ne wɔn a AWURADE hyɛɛ wɔn sɛ wɔnkyɛ Kanaan asase mma Israelfoɔ no.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Eks 23.31</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Yos 15.1</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Luk 5.1</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Num 32.33</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Yos 14.1; 21.1; Deut 1.38</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Num 13.6, 30</content>
        </note>
    </chapter>
    <chapter num="35">
        <verse num="1">
            <content>Na AWURADE kasa kyerɛɛ Mose wɔ Moab mpaperɛ so Yordan fa a ɛbɛn Yeriko no sɛ: </content>
        </verse>
        <verse num="2">
            <content> Hyɛ Israelfoɔ no na wɔmfa wɔn agyapadeɛ a wɔanya no mu nkuro bi mma Lewifoɔ no na wɔntena mu, na nkuro no ho mmoa adidibea nsase nso momfa mma Lewifoɔ. </content>
        </verse>
        <verse num="3">
            <content>Na nkuro no nyɛ wɔn tenabea, na ɛho mmoa adidibea nsase no nneda hɔ mma wɔn anantwie ne wɔn nyɛmmoa ne wɔn mmoa nyinaa. </content>
        </verse>
        <verse num="4">
            <content>Na nkuro no ho mmoa adidibea nsase a mode bɛma Lewifoɔ no mfiri kuro no fasuo akyi nkɔ basafa ahanum ahanum ntwa ho nhyia. </content>
        </verse>
        <verse num="5">
            <content>Na monsusu kuro no akyi apueeɛ fam basafa apem ne anafoɔ fam basafa apem ne atɔeɛ fam basafa apem ne atifi fam basafa apem, na kuro no nna ntam. Yei ne nkuro no ho mmoa adidibea nsase a ɛnyɛ wɔn dea.</content>
            <content> </content>
        </verse>
        <verse num="6">
            <content> </content>
            <content> Na nkuro a mode ma Lewifoɔ no nyɛ dwanekɔbea nkuro nsia a mode bɛma sɛ nnipakumfoɔ nnwane nkɔ hɔ; na momfa nkuro aduanan mmienu nka ho: </content>
        </verse>
        <verse num="7">
            <content>Nkuro a mode bɛma Lewifoɔ no nyinaa nyɛ nkuro aduanan nwɔtwe ne ɛho mmoa adidibea nsase. </content>
        </verse>
        <verse num="8">
            <content> Na nkuro a mogye firi Israelfoɔ no agyapadeɛ mu ma Lewifoɔ no, wɔn a wɔn deɛ dɔɔso no, wɔn hɔ na monnye pii, na wɔn a wɔn deɛ sua no, monnye wɔn hɔ kakraa bi. Obiara sɛdeɛ n’agyapadeɛ a wanya no dodoɔ teɛ no na ɔmfa ne nkuro no bi mma Lewifoɔ.</content>
            <content> </content>
        </verse>
        <verse num="9">
            <content>Na AWURADE kasa kyerɛɛ Mose sɛ: </content>
        </verse>
        <verse num="10">
            <content>Kasa kyerɛ Israelfoɔ no na ka kyerɛ wɔn sɛ: Sɛ motwa Yordan kɔ Kanaan asase so a, </content>
        </verse>
        <verse num="11">
            <content>monyiyi nkuro a ɛfata na ɛnyɛ dwanekɔbea nkuro mma mo, na onipakumfoɔ a ne nsa apa obi ho no adwane akɔ hɔ. </content>
        </verse>
        <verse num="12">
            <content>Na nkuro no nyɛ dwanekɔbea mma mo mfiri ɔweretɔfoɔ nsam, na onipakumfoɔ no anwu kɔsi sɛ ɔbɛgyina asafo anim na wɔabu no atɛn ansa. </content>
        </verse>
        <verse num="13">
            <content>Na nkuro a mobɛyie no nyɛ mo dwanekɔbea nkuro nsia. </content>
        </verse>
        <verse num="14">
            <content>Monyi nkuro mmiɛnsa mma Yordan agya, na monyi nkuro mmiɛnsa nso mma Kanaan asase so; </content>
        </verse>
        <verse num="15">
            <content>ɛnyɛ dwanekɔbea nkuro, na nkuro nsia yi nyɛ dwanekɔbea mma Israelfoɔ ne ɔhɔhoɔ ne ɔmamfrani a ɔte wɔn mu, na obiara a ne nsa apa onipa bi ho no adwane akɔ hɔ. </content>
        </verse>
        <verse num="16">
            <content>Na sɛ obi de dadeɛ bɔ obi ma no wu a, ɔyɛ owudini; kum na wɔnkum owudini no.</content>
            <content> </content>
        </verse>
        <verse num="17">
            <content>Na sɛ obi kura ɔboɔ a ɛbɛtumi akum onipa na sɛ ɔde bɔ obi ma no wu a, ɔyɛ owudini; kum na wɔnkum owudini no. </content>
        </verse>
        <verse num="18">
            <content>Anaasɛ ɔkura dua a ɛbɛtumi akum onipa de bɔ obi ma no wu a, ɔyɛ owudini; kum na wɔnkum owudini no. </content>
        </verse>
        <verse num="19">
            <content>Mogya ho weretɔfoɔ na ɔnkum owudini no; ɔto no a, ɔnku no. </content>
        </verse>
        <verse num="20">
            <content>Na sɛ ɔtane so na ɔwɔɔ no, anaasɛ ɔboapa to biribi bɔ no ma no wu, </content>
        </verse>
        <verse num="21">
            <content>anaasɛ nitan so na ɔde ne nsa bɔ no ma no wu a, kum na wɔnkum deɛ ɔbɔɔ no no; ɔyɛ owudini: Mogya ho weretɔfoɔ, sɛ ɔto owudini no a, ɔnku no.</content>
            <content> </content>
        </verse>
        <verse num="22">
            <content>Na sɛ obi sum obi hwe fam mpofirim na ɛnyɛ nitan so, anaasɛ ɔto adeɛ biara na ɛbɔ no, na wammoapa, </content>
        </verse>
        <verse num="23">
            <content>anaasɛ wanhunu obi na ɔde ɔboɔ bi a ɛtumi kum onipa bɔ no ma no wu, na ɔnyɛ ne tamfo, nso ɔmpɛ no bɔne bi a, </content>
        </verse>
        <verse num="24">
            <content>ɛnneɛ asafo no nnyina saa ahyɛdeɛ yi so mmu onipakumfoɔ no ne mogya ho weretɔfoɔ no ntam atɛn. </content>
        </verse>
        <verse num="25">
            <content> Na asafo no nyi onipakumfoɔ no mfiri mogya ho weretɔfoɔ no nsam, na asafo no mfa no nsane nkɔ ne dwanekɔbea kuro a ɔdwane kɔɔ mu no mu, na ɔnkɔtena hɔ nkɔsi sɛ ɔsɔfo panin a wɔasra no sra ngo kronkron no bɛwuo. </content>
        </verse>
        <verse num="26">
            <content>Na sɛ onipakumfoɔ no firi adi tra ne dwanekɔbea kuro a ɔdwane kɔɔ mu no hyeɛ so, </content>
        </verse>
        <verse num="27">
            <content>na mogya ho weretɔfoɔ no kɔto no ne dwanekɔbea kuro no hyeɛ akyi, na mogya ho weretɔfoɔ no kɔkum onipakumfoɔ no a, ɔnni mogya ho fɔ. </content>
        </verse>
        <verse num="28">
            <content>Na anka ɛsɛ sɛ ɔtena ne dwanekɔbea kuro no mu kɔsi sɛ ɔsɔfo panin no bɛwuo, na ɔsɔfo panin no wuo akyiri no, onipakumfoɔ no asane aba asase a ɛyɛ n’agyapadeɛ no so bio.</content>
            <content> </content>
        </verse>
        <verse num="29">
            <content>Na yei nyɛ atemmuo ahyɛdeɛ mma mo, mo awoɔ ntoatoasoɔ nyinaa mu, mo tenabea nyinaa mu. </content>
        </verse>
        <verse num="30">
            <content> Obiara a ɔkum obi no, adansefoɔ anomu asɛm so na wɔmfa nkum onipakumfoɔ no; na ɔdanseni baako nnni adanseɛ nntia ɔkra biara mmma no nnwu. </content>
        </verse>
        <verse num="31">
            <content>Nso monnnye owudini a ɔdi fɔ sɛ wakum onipa bi no hɔ biribiara mmfa nnnye no nkwa; na mmom kum na wɔnku no. </content>
        </verse>
        <verse num="32">
            <content>Na monnnye agyedeɛ nso nnsi ne dwanekɔbea kuro mu dwanekorɔ ananmu mmma no nnsane mmmɛtena asase no so kɔsi sɛ ɔsɔfoɔ no bɛwuo. </content>
        </verse>
        <verse num="33">
            <content> Na monnyɛ saa nngu asase a mote soɔ no ho fi, ɛfiri sɛ mogya no ara na ɛgu asase no ho fi, na wɔrentumi mfa biribiara mpata mma asase no, mogya a wɔahwie agu soɔ no nti, gye deɛ ɔkaa mogya guiɛ no ara ne mogya. </content>
        </verse>
        <verse num="34">
            <content> Na monngu asase a mote soɔ na me nso mete mu no ho fi, na mene AWURADE a mete Israelfoɔ mu no.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Num 18.20; Yos 21.2</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Eks 21.13; Deut 4.41; 19.2, 9; Yos 20 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Num 26.54</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Lew 21.10</content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Deut 17.6; 19.15</content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Gye 9.6</content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: Eks 29.45</content>
        </note>
    </chapter>
    <chapter num="36">
        <verse num="1">
            <content> </content>
            <content> Na Gilead, Makir ba, Manase ba mma abusuakuo mu mpanimfie so atitire a wɔfiri Yosef mma mmusua mu no ba bɛkasaa Mose ne mmapɔmma no, Israelfoɔ mpanimfie so atitire no, anim, </content>
        </verse>
        <verse num="2">
            <content>na wɔse: AWURADE ahyɛ me wura sɛ wɔmfa ntontobɔ so nkyɛ asase no mu mma Israelfoɔ na wɔnni so, na me wura nyaa AWURADE anomu mmara sɛ wɔmfa yɛn nua Selofehad agyapadeɛ mma ne mmammaa. </content>
        </verse>
        <verse num="3">
            <content>Na sɛ wɔkɔyɛ Israelfoɔ mmusuakuo mu mma bi yerenom a, ɛnneɛ wɔn agyapadeɛ no bɛfiri yɛn nananom agyapadeɛ mu, na wɔde akɔka abusuakuo ko a wɔakɔyɛ wɔn dea no agyapadeɛ ho, na afiri yɛn ntonto kyɛfa no mu; </content>
        </verse>
        <verse num="4">
            <content> na sɛ ɛduru Israelfoɔ ahosɛpɛ afahyɛ afe so a, wɔde wɔn agyapadeɛ no bɛka abusuakuo a wɔakɔyɛ wɔn dea no agyapadeɛ ho, na wɔayi wɔn agyapadeɛ afiri yɛn nananom abusuakuo agyapadeɛ mu.</content>
            <content> </content>
        </verse>
        <verse num="5">
            <content>Na Mose nam AWURADE asɛm so hyɛɛ Israelfoɔ no sɛ: Deɛ Yosef mma abusuakuo aka yi tene. </content>
        </verse>
        <verse num="6">
            <content>Yei ne deɛ AWURADE ahyɛ wɔ Selofehad mmammaa no ho: Obiara a wɔsusu sɛ ɔyɛ no, wɔnware no; nanso wɔn nananom abusuakuo mu abusua bi mu nko na wɔnwareɛ; </content>
        </verse>
        <verse num="7">
            <content>na Israelfoɔ agyapadeɛ amfiri abusuakuo bi mu ankɔ abusuakuo foforɔ bi mu, na Israelfoɔ no mfemfam wɔn nananom abusuakuo agyapadeɛ ho. </content>
        </verse>
        <verse num="8">
            <content>Na ɔbabaa biara a ɔnya agyapadeɛ Israelfoɔ mmusuakuo mu no nyɛ obi a ɔfiri n’agya abusuakuo mu abusua bi mu yerɛ, na Israelfoɔ no nnya wɔn nananom agyapadeɛ nni so, </content>
        </verse>
        <verse num="9">
            <content>na agyapadeɛ bi amfiri abusuakuo bi mu ankɔ abusuakuo foforɔ mu; na Israelfoɔ mmusuakuo no mfemfam wɔn agyapadeɛ ho.</content>
            <content> </content>
        </verse>
        <verse num="10">
            <content>Sɛdeɛ AWURADE hyɛɛ Mose no, saa ara na Selofehad mmammaa no yɛeɛ; </content>
        </verse>
        <verse num="11">
            <content> na Mahla, Tirsa ne Hogla ne Milka ne Noa, Selofehad mmammaa no warewaree wɔn agya nuanom mma; </content>
        </verse>
        <verse num="12">
            <content>na wɔwarewaree wɔn a wɔfiri Yosef ba Manase mma mmusua mu, na wɔn agyapadeɛ no kaa wɔn agya abusuakuo no mu.</content>
            <content> </content>
        </verse>
        <verse num="13">
            <content>Yeinom ne mmara nsɛm ne atemmudeɛ a AWURADE nam Mose so hyɛɛ Israelfoɔ wɔ Moab mpaperɛ so Yordan fa a ɛbɛn Yeriko no.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Num 26.55; 27.6-7 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Lew 25.10-13</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Num 26.33</content>
        </note>
    </chapter>
</book>
