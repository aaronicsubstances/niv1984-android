<?xml version="1.0" encoding="UTF-8"?>
<book>
    <chapter num="1">
        <verse num="1">
            <content> </content>
            <content> Na Yosua wuo akyiri no, Israelfoɔ bisaa AWURADE sɛ: Yɛn mu hwan na ɔntu kane ne Kanaanfoɔ nkɔko? </content>
        </verse>
        <verse num="2">
            <content>Na AWURADE kaa sɛ: Yuda ntu, hwɛ, mede asase no mahyɛ ne nsa. </content>
        </verse>
        <verse num="3">
            <content>Na Yuda ka kyerɛɛ ne nua Simeon sɛ: Ɛne me nkɔ me kyɛfa mu na yɛne Kanaanfoɔ nkɔko, na me nso me ne wo bɛkɔ wo kyɛfa mu. Na Simeon ne no kɔe. </content>
        </verse>
        <verse num="4">
            <content>Na Yuda tu kɔe, na AWURADE de Kanaanfoɔ ne Perisifoɔ no hyɛɛ ne nsa, na wɔkum nnipa mpem du wɔ Besek. </content>
        </verse>
        <verse num="5">
            <content>Na wɔhunuu Adoni-besek wɔ Besek, na wɔne no koe, na wɔkum Kanaanfoɔ ne Perisifoɔ no. </content>
        </verse>
        <verse num="6">
            <content>Na Adoni-besek dwanee, na wɔtii no kɔkyeree no, na wɔtwitwaa ne nsa ne ne nan kokurobetie. </content>
        </verse>
        <verse num="7">
            <content>Ɛnna Adoni-besek kaa sɛ: Ahemfo aduɔson a wɔn nsa ne wɔn nan kokurobetie atwitwa tasetasee me pono ase; sɛdeɛ meyɛeɛ no, saa ara na Onyankopɔn ahyɛ me ananmu. Na wɔde no baa Yerusalem, na ɔbɛwuu wɔ hɔ.</content>
            <content> </content>
        </verse>
        <verse num="8">
            <content>Na Yudafoɔ no bɛnee Yerusalem koe, na wɔfae, na wɔkum wɔn nkrantɛ ano, na wɔtoo kuro no mu gya. </content>
        </verse>
        <verse num="9">
            <content> Ɛno akyiri no, Yudafoɔ no sianee na wɔne Kanaanfoɔ a wɔte bepɔ soɔ ne Negeb asase soɔ ne po ho mpaperɛ soɔ no kɔkoe. </content>
        </verse>
        <verse num="10">
            <content> Na Yuda sii mu kɔɔ Kanaanfoɔ a wɔte Hebron no ho, (nso akane no na Hebron din ne Kiriat-arba), na wɔkum Sesai ne Ahiman ne Talmai.</content>
            <content> </content>
        </verse>
        <verse num="11">
            <content>Na wɔfiri hɔ kɔɔ Debirfoɔ ho. Akane no na Debir din ne Kiriat-sefer. </content>
        </verse>
        <verse num="12">
            <content>Na Kaleb kaa sɛ: Deɛ ɔbɛbɔ Kiriat-sefer na ɔbɛfa no, mede me babaa Aksa bɛma no aware. </content>
        </verse>
        <verse num="13">
            <content>Na Kaleb nua kumaa Kenas ba Otniel kɔfae, na ɔde ne babaa Aksa maa no awareɛ. </content>
        </verse>
        <verse num="14">
            <content>Na ɔbaa no kɔɔ Otniel nkyɛn no, ɔhyɛɛ Otniel sɛ ɔmmisa n’agya Kaleb hɔ asase bi. Na ɔfiri n’afunumu so sii fam. Na Kaleb ka kyerɛɛ no sɛ: Ɛdeɛn na worehwehwɛ? </content>
        </verse>
        <verse num="15">
            <content>Na ɔka kyerɛɛ no sɛ: Ma me akyɛdeɛ bi ɛ, na Negeb asase na wode ama me, na ma me mmasuo nso. Na Kaleb maa no atifi mmasuo ne anafoɔ mmasuo.</content>
            <content> </content>
        </verse>
        <verse num="16">
            <content> </content>
            <content> Na Mose ase Kenini no mma ne Yuda mma firi nkyiresua kuro no mu foro baa Yuda serɛ a ɛwɔ Arad anafoɔ fam no so na wɔkɔ kɔtenaa ɔman no mu. </content>
        </verse>
        <verse num="17">
            <content> Na Yuda ne ne nua Simeon sii mu kɔe kɔkunkumm Kanaanfoɔ a wɔte Sefat no, na wɔsɛee no pasapasa, na wɔfrɛɛ kuro no din Horma. </content>
        </verse>
        <verse num="18">
            <content>Na Yuda kɔfaa Gasa ne ne hyeɛ ne Askelon ne ne hyeɛ ne Ekron ne ne hyeɛ. </content>
        </verse>
        <verse num="19">
            <content>Na AWURADE dii Yuda akyi na ɔdii bepɔ no so; na mmɔnsefoɔ no deɛ, wɔannya wɔn atuyɛ, ɛfiri sɛ na wɔwɔ dadeɛ nteaseɛnam. </content>
        </verse>
        <verse num="20">
            <content> Na wɔde Hebron maa Keleb, sɛdeɛ Mose kaeɛ no, na ɔtuu Anak mma baasa no firii hɔ.</content>
            <content> </content>
        </verse>
        <verse num="21">
            <content> </content>
            <content> Na Yebusifoɔ a wɔte Yerusalem no deɛ, Benyaminfoɔ no antu wɔn, na Yebusifoɔ no ne Benyaminfoɔ no atena Yerusalem de bɛduru nnɛ ara.</content>
            <content> </content>
        </verse>
        <verse num="22">
            <content>Na Yosef fie nso foro kɔɔ Betel, na AWURADE dii wɔn akyi. </content>
        </verse>
        <verse num="23">
            <content> Na Yosef mma no soma maa wɔkɔsraa Betel. (Akane no na kuro no din de Lus.) </content>
        </verse>
        <verse num="24">
            <content>Na asrafoɔ no hunuu ɔbarima bi a ɔfiri kuro no mu, na wɔka kyerɛɛ no sɛ: Kyerɛ yɛn kuro no mu ahyɛneeɛ, na yɛne wo bɛdi no adɔeɛ so. </content>
        </verse>
        <verse num="25">
            <content> Na ɔkyerɛɛ wɔn kuro no mu ahyɛneeɛ, na wɔde nkrantɛ ano bɔɔ kuro no, na ɔbarima no ne n’abusua nyinaa deɛ, wɔgyaa wɔn. </content>
        </verse>
        <verse num="26">
            <content>Na ɔbarima no sii mu kɔɔ Hetifoɔ asase so kɔkyekyeree kuro, na ɔtoo no din Lus. Ɛno ne ne din de bɛsi nnɛ.</content>
            <content> </content>
        </verse>
        <verse num="27">
            <content> </content>
            <content> Na Manase antu Bet-sean ne ɛho nkuraa ne Taanak ne ɛho nkuraa ne Dor ne ɛho nkuraa ne Yibleam ne ɛho nkuraa ne Megido ne ɛho nkuraa mufoɔ. Ɛno nti Kanaanfoɔ no tumi tenaa asase yi so. </content>
        </verse>
        <verse num="28">
            <content>Na Israel ho yɛɛ den no, wɔmaa Kanaanfoɔ no de ɔsom adwuma yii toɔ, na tuo deɛ, wɔantu wɔn.</content>
            <content> </content>
        </verse>
        <verse num="29">
            <content> </content>
            <content> Na Efraim antu Kanaanfoɔ a wɔte Geser no; na Kanaanfoɔ no tenaa wɔn mu wɔ Geser.</content>
            <content> </content>
        </verse>
        <verse num="30">
            <content> </content>
            <content> Na Sebulon antu Kitronfoɔ ne Nahalolfoɔ; na Kanaanfoɔ no tenaa wɔn mu, na wɔmaa wɔde ɔsom adwuma yii toɔ.</content>
            <content> </content>
        </verse>
        <verse num="31">
            <content>Aser antu Akofoɔ ne Sidonfoɔ ne Ahlab ne Aksib ne Helba ne Afik ne Rehob; </content>
        </verse>
        <verse num="32">
            <content>na Aserfoɔ no tenaa Kanaanfoɔ a wɔte asase no soɔ no mu, na wɔantu wɔn.</content>
            <content> </content>
        </verse>
        <verse num="33">
            <content> </content>
            <content> Naftali antu Bet-semesfoɔ ne Bet-anatfoɔ, na wɔtenaa Kanaanfoɔ a wɔte asase no soɔ no mu. Na Bet-semesfoɔ ne Bet-anatfoɔ no de ɔsom adwuma yii wɔn toɔ.</content>
            <content> </content>
        </verse>
        <verse num="34">
            <content>Na Amorifoɔ no kaa Danfoɔ no kɔɔ bepɔ no so, na wɔamma wɔansiane ansi mmɔnseɛ. </content>
        </verse>
        <verse num="35">
            <content> Na Amorifoɔ no tumi tenaa Heres bepɔ so wɔ Ayalon ne Saalbim, nanso Yosef fie nsa yɛɛ wɔn so den, na wɔde ɔsom adwuma yii toɔ. </content>
        </verse>
        <verse num="36">
            <content>Na Amorifoɔ hyeɛ firi Akrabim aforoeɛ, ɛfiri Sela rekorɔ no.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Ate 20.18 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Yos 10.40; 11.22</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Yos 15.13-19</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Ate 4.11, 17; Num 10.29; Yos 12.14 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Num 21.2</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Yos 14.6-15</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Yos 15.63; 18.28 </content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Gye 28.19</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Yos 6.25</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Yos 17.11-13 </content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Yos 16.10 </content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Yos 19.15 </content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Yos 19.38 </content>
        </note>
        <note kind="CROSS_REFERENCES">
            <content kind="REF_VERSE_START">35</content>
            <content>: Yos 19.42</content>
        </note>
    </chapter>
    <chapter num="2">
        <verse num="1">
            <content>Na AWURADE bɔfoɔ firi Gilgal baa Bokim bɛkaa sɛ: Meyii mo firii Misraim na mede mo baa asase a mekaa ho ntam mekyerɛɛ mo agyanom no so, na mese: Meremmu me ne mo ntam apam no so da biara da. </content>
        </verse>
        <verse num="2">
            <content> Na mo nso, mo ne asase yi sofoɔ mmpam apam biara; mommubu wɔn afɔrebukyia! Nanso moantie me nne: Ɛdeɛn na moayɛ yi? </content>
        </verse>
        <verse num="3">
            <content> Na maka nso sɛ: Merempamo wɔn mo anim, na wɔbɛdane nkasɛɛ ama mo, na wɔn anyame adane mo fidie. </content>
        </verse>
        <verse num="4">
            <content>Na AWURADE bɔfoɔ no kaa nsɛm yi kyerɛɛ Israelfoɔ no nyinaa no, ɔman no maa wɔn nne so sui. </content>
        </verse>
        <verse num="5">
            <content>Enti wɔfrɛɛ hɔ sɛ: Bokim,</content>
            <note_ref>1</note_ref>
            <content> na wɔbɔɔ AWURADE afɔdeɛ wɔ hɔ.</content>
            <content> </content>
        </verse>
        <verse num="6">
            <content>Na Yosua gyaa ɔman no kwan maa Israelfoɔ nyinaa kɔɔ wɔn agyapadeɛ so kɔdii asase no so. </content>
        </verse>
        <verse num="7">
            <content> Na ɔman no som AWURADE, Yosua nna nyinaa, ne nna a mpanimfoɔ a wɔnyini kyɛree Yosua akyiri nyinaa na wɔhunuu AWURADE nnwuma akɛseɛ a ɔyɛ maa Israel no nyinaa wɔ hɔ no. </content>
        </verse>
        <verse num="8">
            <content>Na Nun ba Yosua, AWURADE akoa no wui, na wadi mfirinhyia ɔha ne du; </content>
        </verse>
        <verse num="9">
            <content> na wɔsiee no n’agyapadeɛ hyeɛ so wɔ Timnat-heres, Efraim bepɔ so, Gaas bepɔ atifi fam. </content>
        </verse>
        <verse num="10">
            <content>Na wɔsiee awoɔ ntoatoasoɔ no nyinaa nso kaa wɔn agyanom ho, na awoɔ ntoatoasoɔ foforɔ dii wɔn akyi sɔree, nnipa a wɔnnim AWURADE nneyɛɛ a ɔyɛ maa Israel no nso.</content>
            <content> </content>
        </verse>
        <verse num="11">
            <content>Na Israelfoɔ no yɛɛ deɛ ɛyɛ AWURADE ani so bɔne, na wɔsom Baalim. </content>
        </verse>
        <verse num="12">
            <content>Na wɔgyaa AWURADE hɔ, wɔn agyanom Nyankopɔn a ɔyii wɔn firii Misraim asase soɔ no, na wɔkɔdii anyame foforɔ a wɔfiri aman a wɔatwa wɔn ho ahyia no mu no anyame akyi, na wɔsɔree wɔn, na wɔyii AWURADE abufuo. </content>
        </verse>
        <verse num="13">
            <content>Na wɔgyaa AWURADE hɔ kɔsomm Baal ne Astarot. </content>
        </verse>
        <verse num="14">
            <content>Na AWURADE bo fuu Israel, na ɔde wɔn hyɛɛ afomfafoɔ nsa na wɔfom wɔn fae, na ɔtɔnee wɔn hyɛɛ wɔn atamfoɔ a wɔatwa wɔn ho ahyia no nsa, na wɔantumi annyina wɔn atamfoɔ anim bio. </content>
        </verse>
        <verse num="15">
            <content> Baabiara a wɔfiri korɔ no, na AWURADE nsa ne wɔn di no bɔne, sɛdeɛ AWURADE kaeɛ ne sɛdeɛ AWURADE kaa wɔn ntam no; na wɔn ho hiahiaa wɔn papaapa.</content>
            <content> </content>
        </verse>
        <verse num="16">
            <content> </content>
            <content> Nanso AWURADE memaa atemmufoɔ so maa wɔgyee wɔn nkwa firii wɔn afomfafoɔ no nsam. </content>
        </verse>
        <verse num="17">
            <content>Na wɔn atemmufoɔ no nso, wɔantie wɔn, na wɔdii anyame foforɔ akyi adwamammɔ mu, na wɔsɔree wɔn; ntɛm ara na wɔfirii kwan a wɔn agyanom nantee so tiee AWURADE mmara nsɛm no soɔ; na wɔn deɛ, wɔanni so. </content>
        </verse>
        <verse num="18">
            <content>Na sɛ AWURADE ma atemmufoɔ so ma wɔn a, ɛnneɛ AWURADE di ɔtemmufoɔ no akyi na ɔgye wɔn firi wɔn atamfoɔ no nsam, ɔtemmufoɔ no nna nyinaa, ɛfiri sɛ wɔn ahafoɔ ne wɔn taafoɔ anim apinisie no nti, AWURADE yam hyehyee no. </content>
        </verse>
        <verse num="19">
            <content>Na sɛ ɔtemmufoɔ no wu a, wɔsane wɔn akyi na wɔsɛe sene wɔn agyanom, di anyame foforɔ akyiri som wɔn sɔre wɔn; wɔannyae wɔn amumuyɛ ne wɔn kɔnseneeɛ kwan so nanteɛ. </content>
        </verse>
        <verse num="20">
            <content>Na AWURADE abufuo dɔre tiaa Israel, na ɔkaa sɛ: Sɛdeɛ ɔman yi ato m’apam a mehyɛɛ wɔn agyanom, na wɔntie me nne yi, </content>
        </verse>
        <verse num="21">
            <content>me nso merenkɔ so mentu amanaman a Yosua wu gyaa wɔn no mu biara bio, wɔn anim, </content>
        </verse>
        <verse num="22">
            <content> na wɔde wɔn asɔ Israel ahwɛ sɛ wɔbɛhwɛ AWURADE kwan no anante so, sɛdeɛ wɔn agyanom hwɛeɛ no anaasɛ wɔrenhwɛ. </content>
        </verse>
        <verse num="23">
            <content>Enti AWURADE gyaee amanaman no komm, na wantu wɔn ntɛm, na wamfa wɔn anhyɛ Yosua nsa.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Deut 7.2-5</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Yos 23.13</content>
        </note>
        <note num="1">
            <content kind="REF_VERSE_START">5</content>
            <content> </content>
            <content kind="STRONG_EM">BOKIM: </content>
            <content>Asekyerɛ ne: </content>
            <content kind="EM">Asufoɔ.</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Yos 24.31</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Yos 24.29-30</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Lew 26.17; Deut 28.20</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Aso 13.20 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Ate 3.1, 4; Deut 8.2</content>
        </note>
    </chapter>
    <chapter num="3">
        <verse num="1">
            <content> </content>
            <content> Na yeinom ne amanaman a AWURADE gyaee wɔn sɛ ɔde bɛsɔ Israel a wɔanhunu Kanaan ko no biara no nyinaa ahwɛ no, </content>
        </verse>
        <verse num="2">
            <content>sɛdeɛ ɛbɛyɛ na Israel awoɔ ntoatoasoɔ no bɛhunu akodie na wɔakyerɛ wɔn a akane no na wɔnnim no: </content>
        </verse>
        <verse num="3">
            <content> Filistifoɔ ahemfo baanum no ne Kanaanfoɔ ne Sidonfoɔ ne Hewifoɔ a wɔte Lebanon bepɔ soɔ de firi Baal-hermon bepɔ ho kɔsi Hamet ahyɛneeɛ no nyinaa. </content>
        </verse>
        <verse num="4">
            <content>Na wɔtenaa hɔ na wɔde wɔn asɔ Israel ahwɛ de ahunu sɛ wɔbɛtie AWURADE mmara nsɛm a ɔnam Mose nsa so hyɛɛ wɔn agyanom no anaa. </content>
        </verse>
        <verse num="5">
            <content>Na Israelfoɔ no tenaa Kanaanfoɔ, Hetifoɔ ne Amorifoɔ ne Perisifoɔ ne Hewifoɔ ne Yebusifoɔ no mu. </content>
        </verse>
        <verse num="6">
            <content> Na wɔfefaa wɔn mmammaa warewaree na wɔde wɔn mmammaa memaa wɔn mmammarima awareɛ, na wɔsonsom wɔn anyame.</content>
            <content> </content>
        </verse>
        <verse num="7">
            <content>Na Israelfoɔ no yɛɛ deɛ ɛyɛ AWURADE ani so bɔne, na wɔn werɛ firii AWURADE wɔn Nyankopɔn, na wɔkɔsom Baalim ne Asera nnua. </content>
        </verse>
        <verse num="8">
            <content>Ɛnna AWURADE abufuo dɛre tiaa Israel, na ɔtɔn wɔn hyɛɛ Mesopotamia hene Kusan-risataim nsa, na Israelfoɔ som Kusan-risataim mfirinhyia nwɔtwe. </content>
        </verse>
        <verse num="9">
            <content> Na Israelfoɔ no su frɛɛ AWURADE, na AWURADE maa ɔgyefoɔ bi so maa Israelfoɔ no maa no gyee wɔn, Otniel, Kaleb nua kumaa Kenas ba. </content>
        </verse>
        <verse num="10">
            <content> Na AWURADE honhom baa ne so, na ɔbuu Israel atɛn na ɔfirii adi tuu sa, na AWURADE de Mesopotamia hene Kusan-risataim hyɛɛ ne nsa, na ne nsa yɛɛ Kusan-risataim so den. </content>
        </verse>
        <verse num="11">
            <content>Na asase no so dwoo mfirinhyia aduanan. Na Kenas ba Otniel wui.</content>
            <content> </content>
        </verse>
        <verse num="12">
            <content>Na Israelfoɔ kɔɔ so yɛɛ deɛ ɛyɛ AWURADE ani so bɔne; na AWURADE hyɛɛ Moabhene Eglon den tiaa Israel, ɛfiri sɛ wɔyɛɛ deɛ ɛyɛ AWURADE ani so bɔne. </content>
        </verse>
        <verse num="13">
            <content> Na ɔboaboaa Amon ne Amalekfoɔ ano kaa ne ho, na ɔba bɛkunkumm Israel, na wɔbɛfaa nkyiresua kuro no. </content>
        </verse>
        <verse num="14">
            <content>Na Israelfoɔ som Moabhene Eglon mfeɛ dunwɔtwe.</content>
            <content> </content>
        </verse>
        <verse num="15">
            <content>Ɛnna Israel mma no su frɛɛ AWURADE, na AWURADE maa ɔgyefoɔ bi so maa wɔn, Gera ba Ehud, Benyaminni a ɔyɛ abenkum no. Na Israelfoɔ no de ayɛyɛdeɛ nam ne so kɔmaa Moabhene Eglon. </content>
        </verse>
        <verse num="16">
            <content>Na Ehud yɛɛ sɛpɔ anofanu a ne tentene yɛ anammɔn baako ne fa, na ɔde bɔɔ n’akotadeɛ ase, ne dwonku nifa so. </content>
        </verse>
        <verse num="17">
            <content>Na ɔde ayɛyɛdeɛ no kɔmaa Moabhene Eglon; nso na Eglon yɛ onipa brane pa ara. </content>
        </verse>
        <verse num="18">
            <content>Na ɔde ayɛyɛdeɛ no maa no wieeɛ no, ɔgyaa nkurɔfoɔ a na wɔsoso ayɛyɛdeɛ no kwan maa wɔkɔe. </content>
        </verse>
        <verse num="19">
            <content>Na ɔno ara deɛ, ɔdanee ne ho firii ahoni a ɛwɔ Gilgal no ho bɛkaa sɛ: Ɔhene, mewɔ ahuntasɛm bi meka mekyerɛ wo. Na ɔhene no se: Komm! Na wɔn a wɔgyina ne ho nyinaa firii ne nkyɛn firii adi. </content>
        </verse>
        <verse num="20">
            <content>Na Ehud baa ne nkyɛn, nso ɔno nko ara na na ɔte n’abansoro mframadan no mu. Na Ehud kaa sɛ: Mewɔ Nyankopɔn asɛm bi meka mekyerɛ wo. Na ɔsɔre firii n’adwa so. </content>
        </verse>
        <verse num="21">
            <content>Ɛnna Ehud tenee ne nsa benkum sɔɔ sɛpɔ a ɛwɔ ne dwonku nifa soɔ no mu de wɔɔ n’afuru mu, </content>
        </verse>
        <verse num="22">
            <content>na sɛpɔ dua no nso dii dadeɛ no akyi hyɛnee mu, na sradeɛ sram dadeɛ no so. Na wantwe sɛpɔ no amfiri ne yafunu no mu, na ɛpue firii akyire. </content>
        </verse>
        <verse num="23">
            <content>Na Ehud firii adi kɔɔ abrannaa so, na ɔtotoo abansoro dan no apono mu wɔ n’akyi, na ɔtoo apratwom no mu.</content>
            <content> </content>
        </verse>
        <verse num="24">
            <content>Na ɔfiri adie no, ne nkoa no ba bɛhwɛe, na hwɛ, na wɔatoto abansoro dan apratwom no mu. Na wɔse: Ebia ɔkɔgya ne nan mframadan pia mu. </content>
        </verse>
        <verse num="25">
            <content>Na wɔtwɛnee ara de kɔsii sɛ wɔn ani buiɛ, na hwɛ, obiara anhini abansoro dan no pono no. Ɛnna wɔfaa safoa de hiniiɛ, na hwɛ, na wɔn wura da fam awu.</content>
            <content> </content>
        </verse>
        <verse num="26">
            <content>Na wɔretwentwɛn wɔn nan aseɛ no, Ehud dwanee, na ɔbɛsianee ahoni no ho, na ɔdwane baa Seira. </content>
        </verse>
        <verse num="27">
            <content>Na ɔduruiɛ no, ɔhyɛn totorobɛnto Efraim bepɔ so, na Israelfoɔ no ne no siane firii bepɔ no so, na ɔdii wɔn anim; </content>
        </verse>
        <verse num="28">
            <content>na ɔka kyerɛɛ wɔn sɛ: Montu mmirika nni m’akyi, ɛfiri sɛ AWURADE de mo atamfoɔ Moabfoɔ no ahyɛ mo nsa. Na wɔsiane dii n’akyi, na wɔkɔfaa Yordan atwareeɛ a wɔde kɔ Moab no, na wɔamma obiara antwa. </content>
        </verse>
        <verse num="29">
            <content>Na saa berɛ no wɔkunkumm Moab mmarima bɛyɛ mpem du, mmarima akatakyie ahoɔdenfoɔ ara nko, na wɔamma obiara amfiri mu. </content>
        </verse>
        <verse num="30">
            <content>Na wɔbrɛɛ Moab ase da no ara, Israel nsa ase. Na asase no so dwoo mfirinhyia aduɔwɔtwe.</content>
            <content> </content>
        </verse>
        <verse num="31">
            <content>Na n’akyiri no, Anat ba Samgar na ɔde nantwika poma kumm Filistifoɔ mu nnipa ahansia; na ɔno nso, ɔgyee Israel.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Ate 2.22 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Yos 13.3</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Deut 7.3</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Ate 1.13</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Ate 6.34</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Ate 1.16</content>
        </note>
    </chapter>
    <chapter num="4">
        <verse num="1">
            <content>Na Israelfoɔ no kɔɔ so yɛɛ deɛ ɛyɛ AWURADE ani so bɔne; nso na Ehud awu. </content>
        </verse>
        <verse num="2">
            <content>Na AWURADE tɔnee wɔn hyɛɛ Kanaan hene Yabin a ɔdi hene wɔ Hasor no nsa. Na ne safohempanin ne Sisera; na ɔte Haroset-hagoyim. </content>
        </verse>
        <verse num="3">
            <content>Na Israelfoɔ su frɛɛ AWURADE, ɛfiri sɛ na ɔwɔ dadeɛ nteaseɛnam ahankron, na ɔhyɛɛ Israelfoɔ so denden mfeɛ aduonu.</content>
            <content> </content>
        </verse>
        <verse num="4">
            <content>Nso Odiyifoɔbaa Debora a ɔyɛ Lapidot yere na na ɔbu Israel atɛn saa berɛ no. </content>
        </verse>
        <verse num="5">
            <content>Na ɔte Debora kyiresua ase, Rama ne Betel ntam, Efraim bepɔ so; na Israelfoɔ foro ba ne nkyɛn sɛ ɔmmu wɔn atɛn. </content>
        </verse>
        <verse num="6">
            <content>Na ɔsoma maa wɔkɔhyiaa Abinoam ba Barak firi Kedes-naftali bae, na ɔka kyerɛɛ no sɛ: Ɛnyɛ hyɛ na AWURADE Israel Nyankopɔn ahyɛ wo sɛ: Kɔ, pinkyɛ Tabor bepɔ, na fa Naftalifoɔ ne Sebulonfoɔ mu mmarima mpem du ka wo ho? </content>
        </verse>
        <verse num="7">
            <content>Na mɛtwetwe Yabin safohempanin Sisera ne ne nteaseɛnam ne ne dɔm bebree no aba wo nkyɛn Kison nsunoa, na mede no mahyɛ wo nsa. </content>
        </verse>
        <verse num="8">
            <content>Na Barak ka kyerɛɛ no sɛ: Sɛ wo ne me bɛkɔ a, ɛnneɛ mɛkɔ; na sɛ wo ne me renkɔ a, ɛnneɛ merenkɔ. </content>
        </verse>
        <verse num="9">
            <content>Na ɔkaa sɛ: Korɔ na me ne wo bɛkorɔ, nanso ɔkwan a worekorɔ yi so animuonyam renyɛ wo ara wo deɛ, na ɔbaa bi nsam na AWURADE atɔn Sisera ahyɛ. Na Debora sɔree, na ɔne Barak kɔɔ Kedes. </content>
        </verse>
        <verse num="10">
            <content>Na Barak maa wɔkɔpae hyiahyiaa Sebulon ne Naftali baa Kedes, na nnipa mpem du dii ne nan so foro kɔe; na Debora nso ne no kɔeɛ.</content>
            <content> </content>
        </verse>
        <verse num="11">
            <content> </content>
            <content> Na Kenini Heber atwe ne ho afiri Kenifoɔ a wɔyɛ Mose akonta Hobab mma na wate mu akɔduru dupɔn a ɛwɔ Saanaim a ɛbɛn Kades no ho akɔsi ne ntomadan.</content>
            <content> </content>
        </verse>
        <verse num="12">
            <content>Na wɔkɔka kyerɛɛ Sisera sɛ Abinoam ba Barak aforo kɔ Tabor bepɔ so. </content>
        </verse>
        <verse num="13">
            <content>Na Sisera maa wɔkɔpae hyiahyiaa ne nteaseɛnam a ɛyɛ dadeɛ nteaseɛnam ahankron no nyinaa ne ɔman a wɔka ne ho nyinaa de firi Haroset-hagoyim baa Kison nsunoa. </content>
        </verse>
        <verse num="14">
            <content>Ɛnna Debora ka kyerɛɛ Barak sɛ: Sɔre, na ɛnnɛ ne da a AWURADE de Sisera ahyɛ wo nsa. Ɛnyɛ AWURADE na atu di wɔn anim yi? Ɛnna Barak siane firii Tabor bepɔ soɔ, na nnipa mpem du no dii n’akyi. </content>
        </verse>
        <verse num="15">
            <content>Na AWURADE yɛɛ Sisera ne ne nteaseɛnam nyinaa ne ne dɔm mu no nyinaa basabasa nkrantɛ ano wɔ Barak anim, na Sisera firii ne nteaseɛnam mu sii fam dwanee ne nan mu. </content>
        </verse>
        <verse num="16">
            <content>Na Barak tii nteaseɛnam no ne dɔm no kɔduruu Haroset-ha-goyim, na Sisera dɔm nyinaa totɔɔ nkrantɛ ano, anka baako mpo.</content>
            <content> </content>
        </verse>
        <verse num="17">
            <content>Na Sisera de ne nan dwane kɔɔ Kenini Heber yere Yael ntomadan mu, ɛfiri sɛ na asomdwoeɛ wɔ Hasor hene Yabin ne Kenini Heber fie ntam. </content>
        </verse>
        <verse num="18">
            <content>Na Yael firii adi kɔhyiaa Sisera, na ɔka kyerɛɛ no sɛ: Mane, me wura! Mane bra me nkyɛn, nsuro! Na ɔmane baa ne nkyɛn ntomadan no mu, na ɔde kuntu kataa ne so. </content>
        </verse>
        <verse num="19">
            <content>Na ɔka kyerɛɛ no sɛ: Ma me nsuo kakra mennom ɛ, na sukɔm de me. Na ɔsanee nufosuo adeɛ ano maa no nomee, na ɔkataa ne so. </content>
        </verse>
        <verse num="20">
            <content>Na ɔka kyerɛɛ no sɛ: Gyina ntomadan no pono ano, na sɛ obi ba na ɔbisa wo sɛ obi wɔ hɔ anaa a, woaka akyerɛ no sɛ: Dabi. </content>
        </verse>
        <verse num="21">
            <content>Ɛnna Heber yere Yael faa ntomadan no pɛɛwa, na ɔfaa asaeɛ kuraa ne nsam, na ɔkɔɔ ne nkyɛn brɛɛ, na ɔde pɛɛwa no kɔbɔɔ n’asontorɔ mu kɔsii fam, ɛfiri sɛ na ɔbrɛ nti wada hatee, na ɔwui. </content>
        </verse>
        <verse num="22">
            <content>Na hwɛ, na Barak reti Sisera; na Yael firii adi kɔhyiaa no, na ɔka kyerɛɛ no sɛ: Bra na menkyerɛ wo ɔbarima a worehwehwɛ no no. Na ɔbaa ne nkyɛn. Na hwɛ, na Sisera da hɔ awu, na pɛɛwa no tua n’asontorɔ mu.</content>
            <content> </content>
        </verse>
        <verse num="23">
            <content>Na Onyankopɔn brɛɛ Kanaanhene Yabin ase da no ara wɔ Israelfoɔ anim; </content>
        </verse>
        <verse num="24">
            <content>na Israelfoɔ no nsa kɔɔ so ara yɛɛ den Kanaan hene Yabin so kɔsii sɛ wɔtuu no guiɛ.</content>
        </verse>
        <note kind="CROSS_REFERENCES">
            <content kind="REF_VERSE_START">11</content>
            <content>: Ate 1.16; Num 10.29 </content>
        </note>
    </chapter>
    <chapter num="5">
        <verse num="1">
            <content>Na Debora ne Abinoam ba Barak too dwom da no ara sɛ: </content>
        </verse>
        <verse num="2">
            <content>Sɛ Israel mu atitire dii wɔn anim,</content>
            <block_quote kind="LEFT_INDENTED">
                <content>na ɔman no nso yii wɔn yam baeɛ nti,</content>
            </block_quote>
            <block_quote kind="LEFT_INDENTED">
                <content>monhyira AWURADE.</content>
            </block_quote>
        </verse>
        <verse num="3">
            <block_quote>
                <content>Ahemfo, montie! Aberempɔn, monyɛ aso!</content>
            </block_quote>
            <block_quote kind="LEFT_INDENTED">
                <content>Me deɛ, AWURADE na mɛto no dwom,</content>
            </block_quote>
            <block_quote kind="LEFT_INDENTED">
                <content>mɛto AWURADE, Israel Nyankopɔn, sankuo dwom.</content>
            </block_quote>
        </verse>
        <verse num="4">
            <block_quote>
                <content> </content>
                <content> AWURADE, wofiri Seir baeɛ no,</content>
            </block_quote>
            <block_quote kind="LEFT_INDENTED">
                <content>wofiri Edom asase so bɛneeɛ no,</content>
            </block_quote>
            <block_quote>
                <content>asase wosoe,</content>
            </block_quote>
            <block_quote kind="LEFT_INDENTED">
                <content>ɔsoro nso tuee,</content>
            </block_quote>
            <block_quote kind="LEFT_INDENTED">
                <content>mununkum nso tuee nsuo.</content>
            </block_quote>
        </verse>
        <verse num="5">
            <block_quote>
                <content> </content>
                <content> Mmepɔ popoo AWURADE anim,</content>
            </block_quote>
            <block_quote kind="LEFT_INDENTED">
                <content>Sinai, wɔ AWURADE, Israel Nyankopɔn no, anim.</content>
            </block_quote>
        </verse>
        <verse num="6">
            <block_quote>
                <content> </content>
                <content> Anat ba Samgar berɛ so,</content>
            </block_quote>
            <block_quote kind="LEFT_INDENTED">
                <content>Yael berɛ so, atempɔn daa mpan,</content>
            </block_quote>
            <block_quote kind="LEFT_INDENTED">
                <content>akwantemfoɔ nantee akwamfo akontonkyi so.</content>
            </block_quote>
        </verse>
        <verse num="7">
            <block_quote>
                <content>Asafohene saa Israel mu,</content>
            </block_quote>
            <block_quote kind="LEFT_INDENTED">
                <content>wɔsae kɔsii sɛ me,</content>
            </block_quote>
            <block_quote>
                <content>Debora, mesɔreeɛ,</content>
            </block_quote>
            <block_quote kind="LEFT_INDENTED">
                <content>mesɔree sɛ ɛna wɔ Israel mu.</content>
            </block_quote>
        </verse>
        <verse num="8">
            <block_quote>
                <content> </content>
                <content> Wɔyiyii anyame foforɔ,</content>
            </block_quote>
            <block_quote kind="LEFT_INDENTED">
                <content>ɛno na akodie baa kuro apono akyire.</content>
            </block_quote>
            <block_quote>
                <content>Wɔhunuu kyɛm ne pea Israel mu</content>
            </block_quote>
            <block_quote kind="LEFT_INDENTED">
                <content>nnipa mpem aduanan mu?</content>
            </block_quote>
        </verse>
        <verse num="9">
            <block_quote>
                <content>M’akoma da Israel atitire a</content>
            </block_quote>
            <block_quote kind="LEFT_INDENTED">
                <content>wɔfiri ɔman no mu yii wɔn yam baeɛ no so.</content>
            </block_quote>
            <block_quote kind="LEFT_INDENTED">
                <content>Monhyira AWURADE!</content>
            </block_quote>
        </verse>
        <verse num="10">
            <block_quote>
                <content> </content>
                <content> Mo a motete mfunumubereɛ afufuo soɔ,</content>
            </block_quote>
            <block_quote kind="LEFT_INDENTED">
                <content>mo a motete nkuntu a ɛsom boɔ soɔ,</content>
            </block_quote>
            <block_quote kind="LEFT_INDENTED">
                <content>mo a monenam akwan soɔ, monto dwom!</content>
            </block_quote>
        </verse>
        <verse num="11">
            <block_quote>
                <content>Deɛ anka apereperefoɔ team wɔ anomeeɛ no,</content>
            </block_quote>
            <block_quote kind="LEFT_INDENTED">
                <content>ɛhɔ ara na wɔnkamfo AWURADE tenenee,</content>
            </block_quote>
            <block_quote kind="LEFT_INDENTED">
                <content>ne nnisoɔ tenenee Israel mu.</content>
            </block_quote>
            <block_quote>
                <content>Ɛno na AWURADE man siane kɔɔ kuro no apono mu.</content>
            </block_quote>
        </verse>
        <verse num="12">
            <block_quote>
                <content>Sɔre, ka wo ho, Debora!</content>
            </block_quote>
            <block_quote kind="LEFT_INDENTED">
                <content>Sɔre, ka wo ho to dwom!</content>
            </block_quote>
            <block_quote>
                <content>Sɔre, Barak, na fa wo nnommum nnommum,</content>
            </block_quote>
            <block_quote kind="LEFT_INDENTED">
                <content>O Abinoam ba.</content>
            </block_quote>
        </verse>
        <verse num="13">
            <block_quote>
                <content>Ɛno mu na nkaeɛ bi siane kɔtiaa atumfoɔ,</content>
            </block_quote>
            <block_quote kind="LEFT_INDENTED">
                <content>AWURADE man siane kɔtiaa dɔmmarima maa me.</content>
            </block_quote>
        </verse>
        <verse num="14">
            <block_quote>
                <content> </content>
                <content> Wɔfirii Efraim a wɔn nhini muni dii Amalek soɔ.</content>
            </block_quote>
            <block_quote kind="LEFT_INDENTED">
                <content>W’akyiri na Benyamin baa wo man mma no mu;</content>
            </block_quote>
            <block_quote>
                <content>Makir mu na mpanin firi siane baeɛ,</content>
            </block_quote>
            <block_quote kind="LEFT_INDENTED">
                <content>na Sebulon mu nso wɔn a wɔkura ɔsafohene abaa.</content>
            </block_quote>
        </verse>
        <verse num="15">
            <block_quote>
                <content>Na Isakar mu asafohene kaa Debora ho,</content>
            </block_quote>
            <block_quote kind="LEFT_INDENTED">
                <content>na Isakar yɛɛ Barak okyiritaafoɔ,</content>
            </block_quote>
            <block_quote kind="LEFT_INDENTED">
                <content>wɔtiaa ne nan mu kɔguu bonhwa mu.</content>
            </block_quote>
            <block_quote>
                <content>Ruben asuwa ano</content>
            </block_quote>
            <block_quote kind="LEFT_INDENTED">
                <content>na akoma mu pɔbɔ a ɛsoso wɔ.</content>
            </block_quote>
        </verse>
        <verse num="16">
            <block_quote>
                <content>Adɛn nti na wote nnwammuo no ntam</content>
            </block_quote>
            <block_quote kind="LEFT_INDENTED">
                <content>retie akuakuo no mu mmɛnhyɛn?</content>
            </block_quote>
            <block_quote>
                <content>Ruben asuwa no ano</content>
            </block_quote>
            <block_quote kind="LEFT_INDENTED">
                <content>na akoma mu mpeepeemu akɛseɛ wɔ.</content>
            </block_quote>
        </verse>
        <verse num="17">
            <block_quote>
                <content>Gilead te Yordan agya;</content>
            </block_quote>
            <block_quote kind="LEFT_INDENTED">
                <content>na Dan deɛ, adɛn nti na ɔne ahyɛn teɛ?</content>
            </block_quote>
            <block_quote>
                <content>Aser te mpoano,</content>
            </block_quote>
            <block_quote kind="LEFT_INDENTED">
                <content>na ne dɔnnɔn ho na ɔteɛ.</content>
            </block_quote>
        </verse>
        <verse num="18">
            <block_quote>
                <content>Sebulon yɛ ɔman a ɔde ne kra sɔɔ owuo hwɛeɛ,</content>
            </block_quote>
            <block_quote kind="LEFT_INDENTED">
                <content>ne Naftali nso wɔ petee mu sorɔnsorɔmmea.</content>
            </block_quote>
        </verse>
        <verse num="19">
            <block_quote>
                <content>Ahemfo ba bɛdii ako,</content>
            </block_quote>
            <block_quote kind="LEFT_INDENTED">
                <content>ɛno mu na Kanaan ahemfo bɛkoo</content>
            </block_quote>
            <block_quote>
                <content>Taanak, Megido asuo no ano,</content>
            </block_quote>
            <block_quote kind="LEFT_INDENTED">
                <content>wɔannya dwetɛ mfasoɔ biara.</content>
            </block_quote>
        </verse>
        <verse num="20">
            <block_quote>
                <content> </content>
                <content> Wɔfiri soro bɛdii ako,</content>
            </block_quote>
            <block_quote kind="LEFT_INDENTED">
                <content>nsoromma firii wɔn akwan so ne Sisera koe.</content>
            </block_quote>
        </verse>
        <verse num="21">
            <block_quote>
                <content>Kison asuo sesaa wɔn kɔe,</content>
            </block_quote>
            <block_quote kind="LEFT_INDENTED">
                <content>tete dɔm asuo no, Kison asuo no.</content>
            </block_quote>
            <block_quote kind="LEFT_INDENTED">
                <content>Me kra, tiatia kɔ wɔ ahoɔden so.</content>
            </block_quote>
        </verse>
        <verse num="22">
            <block_quote>
                <content>Ɛno na apɔnkɔ nammuromu pempem fam ammirikatuo mu,</content>
            </block_quote>
            <block_quote kind="LEFT_INDENTED">
                <content>n’ahoɔdenfoɔ ammirikatuo nti.</content>
            </block_quote>
        </verse>
        <verse num="23">
            <block_quote>
                <content>AWURADE bɔfoɔ kaa sɛ: Monnome Meros,</content>
            </block_quote>
            <block_quote kind="LEFT_INDENTED">
                <content>dome na monnome emutefoɔ no,</content>
            </block_quote>
            <block_quote>
                <content>sɛ wɔammɛdi ammoa AWURADE,</content>
            </block_quote>
            <block_quote kind="LEFT_INDENTED">
                <content>wɔammɛboa AWURADE antia dɔmmanin no.</content>
            </block_quote>
        </verse>
        <verse num="24">
            <block_quote>
                <content>Wɔnhyira Yael, mmaa mu,</content>
            </block_quote>
            <block_quote kind="LEFT_INDENTED">
                <content>Kenini Heber yere no,</content>
            </block_quote>
            <block_quote kind="LEFT_INDENTED">
                <content>wɔnhyira no ntomadan mu, mmaa mu.</content>
            </block_quote>
        </verse>
        <verse num="25">
            <block_quote>
                <content> </content>
                <content> Nsuo na ɔresrɛ anom, ɔmaa no nufosuo,</content>
            </block_quote>
            <block_quote kind="LEFT_INDENTED">
                <content>koraa fɛfɛ mu na ɔde nufosuo ani sradeɛ baeɛ.</content>
            </block_quote>
        </verse>
        <verse num="26">
            <block_quote>
                <content>Ɔtenee ne nsa sɔɔ pɛɛwa mu,</content>
            </block_quote>
            <block_quote kind="LEFT_INDENTED">
                <content>na ne nifa kuraa adwumayɛfoɔ saeɛ,</content>
            </block_quote>
            <block_quote>
                <content>na ɔde bɔɔ Sisera</content>
            </block_quote>
            <block_quote kind="LEFT_INDENTED">
                <content>pɛkyɛɛ ne ti,</content>
            </block_quote>
            <block_quote kind="LEFT_INDENTED">
                <content>ɔfitiiɛ na ɔde bɔɔ n’asontorɔ mu.</content>
            </block_quote>
        </verse>
        <verse num="27">
            <block_quote>
                <content>Ɔpono hwee ne nan ase daa hɔ,</content>
            </block_quote>
            <block_quote kind="LEFT_INDENTED">
                <content>ɔpono hwee ne nan ase;</content>
            </block_quote>
            <block_quote>
                <content>deɛ ɔpono hweeɛ hɔ,</content>
            </block_quote>
            <block_quote kind="LEFT_INDENTED">
                <content>ɛhɔ na ɔhwee ase wuiɛ.</content>
            </block_quote>
        </verse>
        <verse num="28">
            <block_quote>
                <content>Mpomma mu na Sisera na fa hwɛeɛ,</content>
            </block_quote>
            <block_quote kind="LEFT_INDENTED">
                <content>na ɔtwaa agyaadwo aniahunuankansa mu:</content>
            </block_quote>
            <block_quote>
                <content>Adɛn na ne teaseɛnam akyɛre ba yi?</content>
            </block_quote>
            <block_quote kind="LEFT_INDENTED">
                <content>Adɛn na ne nteaseɛnam nan ka akyire yi?</content>
            </block_quote>
        </verse>
        <verse num="29">
            <block_quote>
                <content>Ne mmaa anyansafoɔ bua no,</content>
            </block_quote>
            <block_quote kind="LEFT_INDENTED">
                <content>na ɔno nso gye ɔno ara ne nsɛm no so:</content>
            </block_quote>
        </verse>
        <verse num="30">
            <block_quote>
                <content>Wɔrennya asadeɛ nkyɛ?</content>
            </block_quote>
            <block_quote kind="LEFT_INDENTED">
                <content>Ababaa baako anaa baanu mma ɔbarima baako,</content>
            </block_quote>
            <block_quote>
                <content>ntadeɛ a wɔahyɛ no aduro asadeɛ mma Sisera,</content>
            </block_quote>
            <block_quote kind="LEFT_INDENTED">
                <content>ntadeɛ a wɔahyɛ no aduro adi mu adwini asadeɛ,</content>
            </block_quote>
            <block_quote kind="LEFT_INDENTED">
                <content>mpaneɛadwuma ntoma nworonnworan ahodoɔ mmienu a ɛbɛkata me kɔn mu sɛ asadeɛ?</content>
            </block_quote>
        </verse>
        <verse num="31">
            <block_quote>
                <content> </content>
                <content> Saa na ma w’atamfo nyinaa nsɛeɛ, AWURADE,</content>
            </block_quote>
            <block_quote kind="LEFT_INDENTED">
                <content>na w’adɔfo nyɛ sɛ owia a ɛfiri n’ahoɔden mu.</content>
                <content>Na asase no so dwoo mfeɛ aduanan.</content>
            </block_quote>
        </verse>
        <note kind="CROSS_REFERENCES">
            <content kind="REF_VERSE_START">4</content>
            <content>: Deut 33.2; Hab 3.3-6 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Dwom 68.8 </content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Ate 3.31 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 1 Sa 13.19, 22 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Ate 10.4; 12.14 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Ate 12.15; Yos 17.1 </content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Ate 4.15; Eks 14.25; Yos 10.14, 42 </content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Ate 4.19 </content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Ate 3.11 </content>
        </note>
    </chapter>
    <chapter num="6">
        <verse num="1">
            <content>Na Israelfoɔ yɛɛ deɛ ɛyɛ AWURADE ani so bɔne, na AWURADE de wɔn hyɛɛ Midian nsa mfeɛ nson. </content>
        </verse>
        <verse num="2">
            <content>Na Midian nsa yɛɛ Israel so den. Midian nti Israelfoɔ yɛɛ atu a ɛwɔ mmepɔ mu ne abodan ne huntabea fae. </content>
        </verse>
        <verse num="3">
            <content> Na sɛ Israel nya gu nnoɔma a, na Midian ne Amalek ne apueeɛfoɔ no aforo aba wɔn so, </content>
        </verse>
        <verse num="4">
            <content>na wɔbɛkyere wɔn so nsraban, na wɔsɛe asase no so nnɔbaeɛ de kɔduru Gasa, na wɔnnya aduane biara anaa odwan sɛ nantwie sɛ afunumu biara wɔ Israel. </content>
        </verse>
        <verse num="5">
            <content>Na wɔde wɔn mmoa ne wɔn ntomadan ba, na wɔba sɛ ntutummɛ pii pa; wɔne wɔn yoma nni ano, na wɔba asase no so bɛsɛe no. </content>
        </verse>
        <verse num="6">
            <content>Na Israel hodwoo Midian anim sɛ, na Israelfoɔ su frɛɛ AWURADE.</content>
            <content> </content>
        </verse>
        <verse num="7">
            <content>Na Midian nti Israelfoɔ su frɛɛ AWURADE no, </content>
        </verse>
        <verse num="8">
            <content>AWURADE somaa ɔbarima diyifoɔ bi maa no baa Israelfoɔ nkyɛn, na ɔka kyerɛɛ wɔn sɛ: Sɛ AWURADE Israel Nyankopɔn seɛ nie: Me na memaa moforo firii Misraim baeɛ, na meyii mo nkoafie mu, </content>
        </verse>
        <verse num="9">
            <content>na megyee mo Misraim nsam ne mo ahafoɔ nyinaa nsam, na metuu wɔn firii mo anim, na mede wɔn asase memaa mo; </content>
        </verse>
        <verse num="10">
            <content>na mesee mo sɛ: Mene AWURADE mo Nyankopɔn, monnsuro Amorifoɔ a mote wɔn asase soɔ no anyame, nanso moantie me nne.</content>
            <content> </content>
        </verse>
        <verse num="11">
            <content>Na AWURADE bɔfoɔ ba bɛtenaa dupɔn a ɛwɔ Ofra a ɛyɛ Abi-eserni Yoas deɛ no ase; na ne ba Gideon repore ayuo nsa-kyi-amena mu, sɛ ɔde rehunta Midianfoɔ.</content>
            <content> </content>
        </verse>
        <verse num="12">
            <content>Na AWURADE bɔfoɔ no yii ne ho kyerɛɛ no, na ɔka kyerɛɛ no sɛ: AWURADE di w’akyi, wo dɔmmarima. </content>
        </verse>
        <verse num="13">
            <content>Na Gideon ka kyerɛɛ no sɛ: Wo kyɛw nie, me wura, sɛ AWURADE di yɛn akyiri a, anka adɛn na yei nyinaa ato yɛn yi? Na ɛhe na n’anwanwadeɛ a yɛn agyanom kaa yɛn sɛ: Misraim na AWURADE yii yɛn, no nyinaa wɔ? Na afei AWURADE apo yɛn, na ɔde yɛn ahyɛ Midian nsa.</content>
            <content> </content>
        </verse>
        <verse num="14">
            <content> </content>
            <content> Na AWURADE danee n’ani kyerɛɛ no na ɔkaa sɛ: Fa w’ahoɔden yi ara kɔ kɔgye Israel Midian nsam; ɛnyɛ soma na masoma woɔ yi? </content>
        </verse>
        <verse num="15">
            <content>Na ɔka kyerɛɛ no sɛ: Wo kyɛw nie, AWURADE, ɛdeɛn na mede bɛgye Israel? Hwɛ, m’asafo ahodwo Manase mu, na me nso, mene akumaa wɔ m’agya fie. </content>
        </verse>
        <verse num="16">
            <content> Na AWURADE ka kyerɛɛ no sɛ: Ampa, mɛdi w’akyi na woakum Midian sɛ onipa baako. </content>
        </verse>
        <verse num="17">
            <content>Na ɔka kyerɛɛ no sɛ: Afei sɛ manya w’anim animuonyam a, ɛnneɛ yɛ nsɛnkyerɛnneɛ bi kyerɛ me, sɛ ɛyɛ wo na wo ne me rekasa yi. </content>
        </verse>
        <verse num="18">
            <content> Afei mfiri ha kɔsi sɛ mɛkɔ maba wo nkyɛn na mede m’ayɛyɛdeɛ mabɛsi w’anim. Na ɔkaa sɛ: Mɛtwɛn akɔsi sɛ wobɛsane aba.</content>
            <content> </content>
        </verse>
        <verse num="19">
            <content>Na Gideon kɔ kɔsiesiee abirekyieba ne esiam efa baako apiti; ɛnam no ɔde hyɛɛ kɛntɛn mu, na ɛho nsuo no ɔhwie guu kukuo mu, na ɔde firii adi baa ne nkyɛn odupɔn no ase, na ɔde brɛɛ no. </content>
        </verse>
        <verse num="20">
            <content>Na Nyankopɔn bɔfoɔ no ka kyerɛɛ no sɛ: Fa nam no ne apiti no gu ɔbotan a ɛwɔ ha yi so, na ɛho nsuo no, hwie gu. Na ɔyɛɛ saa. </content>
        </verse>
        <verse num="21">
            <content> Ɛnna AWURADE bɔfoɔ no tenee poma a ɛkura ne nsam no de ano kaa ɛnam ne apiti no, na ogya firi ɔboɔ no mu bɛhyee nam ne apiti no. Na AWURADE bɔfoɔ no firii n’anim kɔe. </content>
        </verse>
        <verse num="22">
            <content>Na Gideon hunuu sɛ ɛyɛ AWURADE bɔfoɔ no, Gideon kaa sɛ: Ao, AWURADE Nyankopɔn! Afei na mahunu AWURADE bɔfoɔ anim ne anim. </content>
        </verse>
        <verse num="23">
            <content> Na AWURADE ka kyerɛɛ no sɛ: Asomdwoeɛ nka wo, nsuro, worenwu. </content>
        </verse>
        <verse num="24">
            <content>Ɛnna Gideon sii afɔrebukyia hɔ maa AWURADE, na ɔfrɛɛ no: Yahwe-salom.</content>
            <note_ref>1</note_ref>
            <content> Ɛda so wɔ Ofra a ɛyɛ Abi-eserfoɔ deɛ no de bɛsi nnɛ.</content>
            <content> </content>
        </verse>
        <verse num="25">
            <content> </content>
            <content> Na ɛbaa sɛ anadwo no ara AWURADE ka kyerɛɛ no sɛ: Fa w’agya nantwinini, nantwinini a ɔtɔ so mmienu a wadi mfeɛ nson no, na kɔdwiri Baal afɔrebukyia a ɛyɛ w’agya deɛ no, na twitwa ɛho Asera nnua no gu. </content>
        </verse>
        <verse num="26">
            <content>Na si afɔrebukyia ma AWURADE wo Nyankopɔn, bepɔ a ɛyɛ den yi atifi, sɛdeɛ ɛho nhyehyɛɛ teɛ; na fa nantwinini a ɔtɔ so mmienu no bɔ ɔhyeɛ afɔdeɛ Asera nnua a wobɛtwa no nnyina no so. </content>
        </verse>
        <verse num="27">
            <content>Na Gideon faa ne nkoa mu mmarima du, na ɔyɛɛ sɛdeɛ AWURADE ka kyerɛɛ no no; na ɛnam sɛ ɔsuro n’agya fie ne kurom hɔfoɔ no sɛ ɔbɛyɛ no awia nti, ɔyɛɛ no anadwo.</content>
            <content> </content>
        </verse>
        <verse num="28">
            <content>Na kurom hɔfoɔ no sɔree anɔpa no, na hwɛ, na wɔaburi Baal afɔrebukyia no, na wɔatwitwa ɛho Asera nnua no, na wɔahye nantwinini a ɔtɔ so mmienu no afɔrebukyia a wɔasie no so. </content>
        </verse>
        <verse num="29">
            <content>Na wɔsesee wɔn ho wɔn ho sɛ: Hwan na ɔdii saa asɛm yi? Na wɔbisa hwehwɛɛ akyire kwan; na wɔse: Yoas ba Gideon na ɔdii saa asɛm yi. </content>
        </verse>
        <verse num="30">
            <content>Na kurom hɔfoɔ ka kyerɛɛ Yoas sɛ: Yi wo ba no bra na ɔmmɛwu, ɛfiri sɛ waburi Baal afɔrebukyia na watwitwa ɛho Asera nnua no. </content>
        </verse>
        <verse num="31">
            <content> Ɛnna Yoas ka kyerɛɛ nnipa a wɔsɔre tiaa no no nyinaa sɛ: Mo na mobɛko ama Baal, anaasɛ mobɛgye no? Deɛ ɔbɛko ama no no, ma wɔnku no anɔpa; sɛ ɔyɛ onyame a, ma no nko mma ne ho, sɛ wɔaburi n’afɔrebukyia. </content>
        </verse>
        <verse num="32">
            <content>Na wɔfrɛɛ no Yerubaal da no ara sɛ: Baal ne no nni, sɛ waburi n’afɔrebukyia.</content>
            <content> </content>
        </verse>
        <verse num="33">
            <content>Na Midian ne Amalek ne apueeɛfoɔ no nyinaa bɛboaa wɔn ano, na wɔtwa bɛkyeree nsraban Yesreel bonhwa mu. </content>
        </verse>
        <verse num="34">
            <content> Na AWURADE honhom sii Gideon so, na ɔhyɛn totorobɛnto, na Abi-eserfoɔ hyia bɛdii n’akyi. </content>
        </verse>
        <verse num="35">
            <content>Na ɔsomaa abɔfoɔ maa wɔkɔɔ Manase nyinaa na wɔn nso hyia bɛdii n’akyi. Na ɔsomaa abɔfoɔ maa wɔkɔɔ Aser ne Sebulon ne Naftali, na wɔforo ba bɛhyiaa no.</content>
            <content> </content>
        </verse>
        <verse num="36">
            <content>Na Gideon ka kyerɛɛ Onyankopɔn sɛ: Sɛ ɛwom sɛ me so na worebɛfa agye Israel sɛdeɛ wokaeɛ no a, </content>
        </verse>
        <verse num="37">
            <content>hwɛ, mede odwanten nwi merebɛhata awiporebea; sɛ obosuo tɔ nwi no so, na fam hɔ nyinaa wo a, ɛno na mɛhunu sɛ me so na wobɛfa agye Israel, sɛdeɛ wokaeɛ no. </content>
        </verse>
        <verse num="38">
            <content>Na adeɛ kyee anɔpa a ɔsɔreeɛ no, ɔkyinsaa enwi no, na ɔkyii enwi no mu obosuo hyɛɛ koraa ma. </content>
        </verse>
        <verse num="39">
            <content> Na Gideon ka kyerɛɛ Onyankopɔn sɛ: Mma wo bo mmfu me, na ma menkasa prɛko yi bio. Ma memfa enwi no mensɔ menhwɛ prɛko yi bio, ma enwi no nko nwo na obosuo ntɔ ngu fam hɔ nyinaa. </content>
        </verse>
        <verse num="40">
            <content>Na Onyankopɔn yɛɛ saa, anadwo no, na enwi no nko woe, na fam hɔ nyinaa, obosuo tɔ guu hɔ.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: Deut 28.33</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 1 Sa 12.11; Heb 11.32 </content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Eks 3.12</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Ate 13.15</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Lew 9.24</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Ate 13.22</content>
        </note>
        <note num="1">
            <content kind="REF_VERSE_START">24</content>
            <content> </content>
            <content kind="STRONG_EM">YAHWE-SALOM: </content>
            <content>Asekyerɛ ne: </content>
            <content kind="EM">AWURADE ne asomdwoeɛ.</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: 2 Ah 11.18; 23.12-15 </content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: 1 Ah 18.21</content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: Ate 3.10; 11.29; 13.25</content>
        </note>
        <note kind="CROSS_REFERENCES">
            <content kind="REF_VERSE_START">39</content>
            <content>: Gye 18.30</content>
        </note>
    </chapter>
    <chapter num="7">
        <verse num="1">
            <content> </content>
            <content> Ɛnna Yerubaal (a ɔne Gideon) no ne ɔman a wɔka ne ho no nyinaa sɔree anɔpahema, na wɔkɔkyeree nsraban Harod nsuo aniwa ho, na Midian nsraban no wɔ n’atifi fam, More kokoɔ ho bonhwa no mu.</content>
            <content> </content>
        </verse>
        <verse num="2">
            <content>Na AWURADE ka kyerɛɛ Gideon sɛ: Ɛdɔm a wɔka wo ho no dɔɔso sene deɛ mede Midian bɛhyɛ wɔn nsa, na Israel ankyerɛ wɔn ho me so anka sɛ: Me ara me nsa na agye me. </content>
        </verse>
        <verse num="3">
            <content> Enti afei ma wɔmpae no ɔman no aso mu sɛ: Deɛ ɔsuro na n’akoma tuo no nsane n’akyi, na ɔnnane n’ani mfiri Gilead bepɔ ho nkɔ. Ɛnna ɔman no mu nnipa mpemaduonu mmienu sanee wɔn akyiri kɔeɛ, na ɛkaa nnipa mpemdu.</content>
            <content> </content>
        </verse>
        <verse num="4">
            <content>Na AWURADE ka kyerɛɛ Gideon sɛ: Nnipa no da so dɔɔso; fa wɔn siane kɔ asuo no ho, na menyiyi wɔn mu memma wo wɔ hɔ, na ɛmmra sɛ, deɛ mɛse wo sɛ: Oyi ne wo nkɔ no, ɔno na ɔne wo nkorɔ; na obiara a mɛse wo sɛ: Oyi ne wo nnkɔ no, ɔnnkɔ. </content>
        </verse>
        <verse num="5">
            <content>Na ɔde nnipa no siane kɔɔ asuo no ho. Na AWURADE ka kyerɛɛ Gideon sɛ: Obiara a ɔde ne tɛkyerɛma bɛtafere nsuo no bie sɛdeɛ ɔkraman tafere no, fa ɔno nko gyina. Na obiara a ɔkoto ne nankoroma anim no nso, yɛ no saa ara. </content>
        </verse>
        <verse num="6">
            <content>Na wɔn a wɔde wɔn nsa totoo wɔn ano tafereeɛ no, na ano si nnipa ahasa, na ɔman no nkaeɛ nyinaa kotoo wɔn nankoroma anim nom nsuo no bi. </content>
        </verse>
        <verse num="7">
            <content> Na AWURADE ka kyerɛɛ Gideon sɛ: Mmarima ahasa a wɔtafereeɛ no na mede bɛgye mo, na mede Midian mahyɛ wo nsa, na ma wɔn a aka no mu biara nkɔ ne tenabea. </content>
        </verse>
        <verse num="8">
            <content>Na wɔgyegyee nkurɔfoɔ no akwansoduane ne wɔn ntotorobɛnto kurakuraa wɔn nsam; na ɔgyaa Israel nyinaa kwan maa wɔkɔɔ wɔn ntomadan mu, na ɔsɔɔ mmarima ahasa no mu. Na Midian nsraban no wɔ n’ase fam bonhwa no mu.</content>
            <content> </content>
        </verse>
        <verse num="9">
            <content>Na anadwo no ara AWURADE ka kyerɛɛ no sɛ: Sɔre siane kɔ nsraban no mu, na mede mahyɛ wo nsa. </content>
        </verse>
        <verse num="10">
            <content>Na sɛ wo deɛ, wosuro sɛ wobɛsiane a, wo ne w’akoa Pura nsiane nkɔ nsraban no mu, </content>
        </verse>
        <verse num="11">
            <content>na kɔtie asɛm a wɔbɛka, na ɛno akyiri no, wo nsa bɛyɛ den na woasiane akɔ nsraban no mu. Na ɔne n’akoa Pura siane kɔɔ nsraban no mu twafoɔ no ano nohoa. </content>
        </verse>
        <verse num="12">
            <content>Na Midian ne Amalek ne apueeɛfoɔ no nyinaa boaboa bonhwa no mu a wɔn dodoɔ te sɛ ntutummɛ, na wɔn yoma nni ano, wɔn dodoɔ te sɛ mpoano anwea. </content>
        </verse>
        <verse num="13">
            <content> Na Gideon duruiɛ no, na hwɛ, obi reyi daeɛ bi akyerɛ ne yɔnko sɛ: Hwɛ, maso daeɛ bi, na hwɛ, atokoɔ taterɛ bi remuni aba Midian nsraban mu, na ɛduruu ntomadan no ho, na ɛpem no hwee hɔ, na ɛbutuu no koraa maa ntomadan no guu hɔ. </content>
        </verse>
        <verse num="14">
            <content>Na ne yɔnko no buaa no sɛ: Yei nyɛ biribiara sɛ Israelni Yoas ba Gideon nkrantɛ; ne nsam na Onyankopɔn de Midian ne nsraban no nyinaa ahyɛ.</content>
            <content> </content>
        </verse>
        <verse num="15">
            <content> </content>
            <content> Na ɛbaa sɛ Gideon tee daeɛ no ne ne nkyerɛaseɛ no, ɔkoto sɔree, na ɔsane baa Israel nsraban mu, na ɔkaa sɛ: Monsɔre, ɛfiri sɛ AWURADE de Midian nsraban no ahyɛ mo nsa. </content>
        </verse>
        <verse num="16">
            <content>Na ɔkyɛɛ mmarima ahasa no mu akuo mmiɛnsa, na ɔde ntotorobɛnto hyehyɛɛ wɔn nyinaa nsa ne nkuruwa hunu ne tɛnee a ɛhyehyɛ nkuruwa no mu. </content>
        </verse>
        <verse num="17">
            <content>Na ɔka kyerɛɛ wɔn sɛ: Monhwɛ me, na monyɛ sɛdeɛ meyɛ, na hwɛ, sɛ meduru nsraban no ano a, sɛdeɛ meyɛ no, saa ara na monyɛ. </content>
        </verse>
        <verse num="18">
            <content>Na sɛ me ne nnipa a wɔka me ho no nyinaa hyɛne totorobɛnto no a, mo nso monhyɛne ntotorobɛnto ntwa nsraban no ho nyinaa nhyia, na monka sɛ: AWURADE ne Gideon deɛ nie!</content>
            <content> </content>
        </verse>
        <verse num="19">
            <content>Na Gideon ne mmarima ɔha a wɔka ne ho no duruu nsraban no ano, dasuo a ɛdi mfimfini no mfitiaseɛ a wɔde awɛmfoɔ gyinagyinaeɛ ara pɛ, na wɔhyenhyɛnee ntotorobɛnto na wɔbobɔɔ nkuruwa a ɛkurakura wɔn nsam no. </content>
        </verse>
        <verse num="20">
            <content>Na akuo mmiɛnsa no hyenhyɛnee ntotorobɛnto no, na wɔbobɔɔ nkuruwa no, na wɔkurakuraa ntɛnee no wɔn nsa benkum mu ne ntotorobɛnto no wɔn nsa nifa mu hyenhyɛnee, na wɔteaa mu sɛ: AWURADE ne Gideon nkrantɛ! </content>
        </verse>
        <verse num="21">
            <content>Na wɔgyinagyinaa hɔ, wɔn gyinabea, de twaa nsraban no ho hyiae. Na nsraban no nyinaa bɔɔ twi, na wɔteateaa mu na wɔdwanedwanee. </content>
        </verse>
        <verse num="22">
            <content>Na wɔhyenhyɛnee ntotorobɛnto ahasa no. Na AWURADE maa wɔn nyinaa nkrantɛ kyerɛkyerɛɛ wɔn yɔnkonom ne nsraban no nyinaa so. Na ɛdɔm no nyinaa dwane kɔsii Bet-sita wɔ Serera kɔsii Abel-mehola a ɛwɔ Tabat ho no ano. </content>
        </verse>
        <verse num="23">
            <content>Na wɔpae kɔhyiaa Israel mmarima firi Naftali ne Aser ne Manase nyinaa na wɔbɛtii Midian.</content>
            <content> </content>
        </verse>
        <verse num="24">
            <content>Na Gideon somaa abɔfoɔ maa wɔkɔɔ Efraim bepɔ nyinaa so kɔkaa sɛ: Monsiane nkɔhyia Midian, na monnye wɔn nsam nsuo ano akwan nkɔduru Bet-bara ne Yordan ano. Na Efraim mmarima nyinaa bɛhyiae, na wɔbɛgyee nsuo ano akwan no de kɔsii Bet-bara ne Yordan ano. </content>
        </verse>
        <verse num="25">
            <content>Na wɔkyeree Midian asafohene baanu, Oreb ne Seeb, na wɔkum Oreb, Oreb boɔ so, na Seeb nso wɔkum no Seeb nsa-kyi-amena ho. Na wɔtii Midian na wɔde Oreb ne Seeb tiri firi Yordan agya brɛɛ Gideon.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Ate 6.32 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Deut 20.8</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: 1 Sa 14.6</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Gye 40.9, 16</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Yes 9.4 </content>
        </note>
    </chapter>
    <chapter num="8">
        <verse num="1">
            <content> </content>
            <content> Na Efraim mmarima ka kyerɛɛ no sɛ: Ɛdeɛn nti na wo ne yɛn adi saa asɛm yi sɛ wo ne Midian rekɔko no, woamfrɛ yɛn? Na wɔne no hamee denden pa ara. </content>
        </verse>
        <verse num="2">
            <content> Na ɔka kyerɛɛ wɔn sɛ: Ɛdeɛn na afei mayɛ a ɛte sɛ mo deɛ? Efraim mpɛpɛdie nyɛ nsene Abi-eser bobeteɛ nyinaa anaa? </content>
        </verse>
        <verse num="3">
            <content>Mo nsam na Onyankopɔn de Midian asafohene Oreb ne Seeb ahyɛ, na deɛn na matumi mayɛ sɛ mo? Na ɔkaa saa no, wɔn bo gyaa no fuo.</content>
            <content> </content>
        </verse>
        <verse num="4">
            <content>Na Gideon duruu Yordan ano no, ɔne mmarima ahasa a wɔka ne ho no twae; wɔabrɛ, nanso wɔtii wɔn ara. </content>
        </verse>
        <verse num="5">
            <content>Na ɔka kyerɛɛ Sukotfoɔ no sɛ: Mesrɛ mo, momma mmarima a wɔdi m’akyire yi paanoo taterɛ bi ɛ, ɛfiri sɛ wɔabrɛ, na me nso mereti Midian ahemfo Seba ne Salmuna. </content>
        </verse>
        <verse num="6">
            <content>Na Sukot atitire no kaa sɛ: Seba ne Salmuna wɔ wo nsam dada na yɛmfa paanoo mma wo dɔm yi anaa? </content>
        </verse>
        <verse num="7">
            <content>Na Gideon kaa sɛ: Yei nti sɛ AWURADE nya de Seba ne Salmuna hyɛ me nsa a, ɛnneɛ mede ɛserɛ so nkasɛɛ ne akraateɛ bɛsunsuane mo honam. </content>
        </verse>
        <verse num="8">
            <content>Na ɔfirii hɔ kɔɔ Penuel na ɔne wɔn kasaa saa ara. Na Penuelfoɔ no buaa no sɛdeɛ Sukotfoɔ no buaa no no. </content>
        </verse>
        <verse num="9">
            <content>Na ɔka kyerɛɛ Penuelfoɔ no nso sɛ: Sɛ mesane meba dwoodwoo a, mɛdwiri abantenten yi.</content>
            <content> </content>
        </verse>
        <verse num="10">
            <content>Nso na Seba ne Salmuna wɔ Karkor, na wɔn dɔm ka wɔn ho; wɔbɛyɛ nnipa mpemdunum, apueeɛfoɔ dɔm no nyinaa nkaeɛ nyinaa; ɛfiri sɛ nnipa a wɔtwe nkrantɛ mpemha aduonu na atotɔ. </content>
        </verse>
        <verse num="11">
            <content>Na Gideon foro faa ntomadan mutefoɔ kwan so, Noba ne Yogbeha apueeɛ, na ɔkɔkunkumm dɔm no, ɛfiri sɛ na ɛdɔm no ani nna wɔn ho so. </content>
        </verse>
        <verse num="12">
            <content>Na Seba ne Salmuna dwanee, na ɔtii wɔn kɔkyeree Midian ahemfo baanu no, Seba ne Salmuna, na ɔbɔɔ dɔm no nyinaa gui.</content>
            <content> </content>
        </verse>
        <verse num="13">
            <content>Ɛnna Yoas ba Gideon sane firii akono faa Heres aforoeɛ baeɛ. </content>
        </verse>
        <verse num="14">
            <content>Na ɔkyeree aberanteɛ bi a ɔfiri Sukotfoɔ no mu, na ɔbisaa no, na ɔtwerɛɛ Sukot atitire ne emu mpanimfoɔ no din maa no, mmarima aduɔson nson. </content>
        </verse>
        <verse num="15">
            <content>Na ɔbaa Sukotfoɔ no nkyɛn bɛkaa sɛ: Hwɛ, Seba ne Salmuna a wɔn nti mosopaa me sɛ: Seba ne Salmuna wɔ wo nsam dada na yɛmma wo mmarima a wɔabrɛ no paanoo no nie? </content>
        </verse>
        <verse num="16">
            <content>Na ɔfaa kuro no mu mpanimfoɔ, na ɔfaa ɛserɛ so nkasɛɛ ne akraateɛ, de kyerɛɛ Sukotfoɔ no nyansa. </content>
        </verse>
        <verse num="17">
            <content>Na ɔdwirii Penuel abantenten no, na ɔkunkumm kuro no mu mmarima.</content>
            <content> </content>
        </verse>
        <verse num="18">
            <content>Na ɔka kyerɛɛ Seba ne Salmuna sɛ: Mmarima a mokunkumm wɔn Tabor no te sɛn? Na wɔse: Wɔne wo pɛ, wɔn nyinaa sesɛ ahene mma. </content>
        </verse>
        <verse num="19">
            <content>Na ɔkaa sɛ: Me nuanom, me na mma ne wɔn; sɛ AWURADE te aseɛ yi, momaa wɔtenaa ase a, anka merenkum mo. </content>
        </verse>
        <verse num="20">
            <content>Na ɔka kyerɛɛ n’abakan Yeter sɛ: Sɔre ku wɔn. Nanso abɔfra no antwe ne nkrantɛ, na ɔsuro, ɛfiri sɛ na ɔda so yɛ abɔfra. </content>
        </verse>
        <verse num="21">
            <content>Na Seba ne Salmuna kaa sɛ: Wo ara sɔre to yɛn dadeɛ, na sɛdeɛ ɔbarima teɛ na ne mmaninyɛ teɛ. Ɛnna Gideon sɔre kunkumm Seba ne Salmuna, na ɔfaa asrane nketewa a ɛgu wɔn yoma kɔn mu no.</content>
            <content> </content>
        </verse>
        <verse num="22">
            <content>Na Israel mmarima ka kyerɛɛ Gideon sɛ: Di yɛn so, wo ne wo ba ne wo ba ba nyinaa, ɛfiri sɛ wo na woagye yɛn afiri Midian nsam. </content>
        </verse>
        <verse num="23">
            <content>Na Gideon ka kyerɛɛ wɔn sɛ: Me deɛ, merenni mo so, na me ba nso nnni mo so, AWURADE na ɔnni mo soɔ.</content>
            <content> </content>
        </verse>
        <verse num="24">
            <content>Na Gideon ka kyerɛɛ wɔn sɛ: Mɛbisa mo hɔ biribi; mo nyinaa momfa mo asadeɛ mu nkaa mmrɛ me. (Ɛnam sɛ Midianfoɔ yɛ Ismaelfoɔ nti, na wɔwowɔ sika nkaa.) </content>
        </verse>
        <verse num="25">
            <content>Na wɔkaa sɛ: Yɛfiri yɛn pɛ mu de bɛma. Na wɔde ntoma sɛɛ hɔ, na obiara too n’asadeɛ mu nkaa guu so. </content>
        </verse>
        <verse num="26">
            <content>Na sika nkaa a ɔbisaeɛ no ano si sika nnwetɛbena apem ahanson; ɛsono asrane nketewa ne aso mu ahyehyɛdeɛ ne ntadeɛ a ɛberedum a ɛhyehyɛ Midian ahemfo no, na ɛsono wɔn yoma kɔn mu ahyehyɛdeɛ no. </content>
        </verse>
        <verse num="27">
            <content> Na Gideon de yɛɛ ngusoɔ, na ɔde sii kuro Ofra mu. Ɛhɔ na Israel nyinaa dii akyire adwamammɔ mu, na ɛdanee Gideon ne ne fie fidie.</content>
            <content> </content>
        </verse>
        <verse num="28">
            <content> </content>
            <content> Na wɔbrɛɛ Midian ase Israelfoɔ anim, na wɔamma wɔn tiri so bio. Na asase no so dwoo Gideon nna mu mfirinhyia aduanan.</content>
            <content> </content>
        </verse>
        <verse num="29">
            <content>Na Yoas ba Yerubaal sii mu kɔtenaa ne fie. </content>
        </verse>
        <verse num="30">
            <content>Na Gideon wɔ mmammarima aduɔson a wɔfiri n’asene mu, ɛfiri sɛ na ɔwɔ yerenom pii. </content>
        </verse>
        <verse num="31">
            <content>Na ne mpena a ɔwɔ Sekem no nso woo ɔbabarima maa no, na ɔtoo no din Abimelek. </content>
        </verse>
        <verse num="32">
            <content> Na Yoas ba Gideon wuu akorabɔ pa mu, na wɔsiee no n’agya Yoas asieeɛ a ɛwɔ Ofra a ɛyɛ Abi-eserfoɔ deɛ no.</content>
            <content> </content>
        </verse>
        <verse num="33">
            <content> </content>
            <content> Na Gideon wuiɛ no, Israelfoɔ sane kɔdii Baalim akyiri adwamammɔ mu, na wɔfaa Baal-berit de yɛɛ wɔn nyame. </content>
        </verse>
        <verse num="34">
            <content>Na Israelfoɔ no ankae AWURADE wɔn Nyankopɔn a ɔyii wɔn firii wɔn atamfoɔ nyinaa nsam hyiaeɛ no, </content>
        </verse>
        <verse num="35">
            <content> nso wɔanyɛ Yerubaal (a ɛyɛ Gideon) fie adɔeɛ amfa antua yie a ɔyɛɛ Israel no nyinaa so ka.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Ate 12.1 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Ate 6.11, 15</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Ate 17.5; Eks 28.6-14</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Ate 3.11; 5.31 </content>
        </note>
        <note kind="CROSS_REFERENCES">
            <content kind="REF_VERSE_START">32</content>
            <content>: Ate 6.11</content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Ate 2.11; 9.4 </content>
        </note>
        <note kind="CROSS_REFERENCES">
            <content kind="REF_VERSE_START">35</content>
            <content>: Ate 9.5; 19.24</content>
        </note>
    </chapter>
    <chapter num="9">
        <verse num="1">
            <content> </content>
            <content> Ɛnna Yerubaal ba Abimelek sii mu kɔɔ Sekem ne na nuanom nkyɛn, na ɔka kyerɛɛ wɔn ne ne na n’agya fie abusua nyinaa sɛ: </content>
        </verse>
        <verse num="2">
            <content>Monka ngu Sekemfoɔ nyinaa aso mu sɛ: Deɛ ɛwɔ he na ɛyɛ ma mo, sɛ Yerubaal mmammarima aduɔson no nyinaa bɛdi mo soɔ anaa ɔbaako? Na monkae sɛ mo dompe ne mo nam ne me. </content>
        </verse>
        <verse num="3">
            <content>Ɛnna ne na nuanom no kaa ne ho nsɛm yi nyinaa guu Sekemfoɔ nyinaa aso mu; na wɔn akoma dane dii Abimelek akyi, na wɔse: Yɛn nua ne no. </content>
        </verse>
        <verse num="4">
            <content> Na wɔfaa Baal-berit fie nnwetɛbena aduɔson de maa no; na Abimelek de bɔɔ nnipa ahuhufoɔ animharefoɔ bi paa maa wɔdii n’akyi. </content>
        </verse>
        <verse num="5">
            <content>Na ɔbaa n’agya fie Ofra bɛkunkumm ne nuanom, Yerubaal mmammarima aduɔson no, ɔboɔ baako so; nanso ɛkaa Yerubaal babarima kumaa Yotam, ɛfiri sɛ ɔde ne ho siee. </content>
        </verse>
        <verse num="6">
            <content> Na Sekemfoɔ no nyinaa ne abankɛseɛ mufoɔ nyinaa bɛhyiae, na wɔkɔ kɔsii Abimelek hene nkaeɛboɔ dupɔn a ɛwɔ Sekem no ase.</content>
            <content> </content>
        </verse>
        <verse num="7">
            <content>Na wɔkɔka kyerɛɛ Yotam no, ɔsii mu kɔgyinaa Gerisim bepɔ atifi, na ɔmaa ne nne so teaa mu ka kyerɛɛ wɔn sɛ: Sekemfoɔ, montie me, na Onyankopɔn nso ntie mo. </content>
        </verse>
        <verse num="8">
            <content>Da bi nnua kɔɔ sɛ wɔrekɔsra obi ngo asi wɔn so hene, na wɔka kyerɛɛ ngodua sɛ: Di yɛn so hene. </content>
        </verse>
        <verse num="9">
            <content>Na ngodua ka kyerɛɛ wɔn sɛ: Mennya me sradeɛ a wɔde hyɛ Onyankopɔn ne nnipa animuonyam no hɔ, na menkɔkyini nnua so anaa? </content>
        </verse>
        <verse num="10">
            <content>Na nnua no ka kyerɛɛ borɔdɔma sɛ: Wo deɛ, bra bɛdi yɛn so hene. </content>
        </verse>
        <verse num="11">
            <content>Na borɔdɔma ka kyerɛɛ wɔn sɛ: Mennya me dɛ ne m’aba pa no hɔ, na menkɔkyini nnua so anaa? </content>
        </verse>
        <verse num="12">
            <content>Na nnua no ka kyerɛɛ bobe sɛ: Wo deɛ, bra bɛdi yɛn so hene. </content>
        </verse>
        <verse num="13">
            <content>Na bobe ka kyerɛɛ wɔn sɛ: Mennya me nsa a ɛgye anyame ne nnipa ani no hɔ, na menkɔkyini nnua so anaa? </content>
        </verse>
        <verse num="14">
            <content> Ɛnna nnua no nyinaa ka kyerɛɛ nkasɛɛ sɛ: Wo deɛ, bra bɛdi yɛn so hene. </content>
        </verse>
        <verse num="15">
            <content>Na nkasɛɛ ka kyerɛɛ nnua no sɛ: Sɛ nokorɛ mu na moresra me ngo asi me mo so hene a, ɛnneɛ mommra mmɛhyɛ me nwunu ase; na sɛ ɛnte saa a, ogya mfiri nkasɛɛ mu mmɛhye Lebanon ntweneduro no.</content>
            <content> </content>
        </verse>
        <verse num="16">
            <content>Na afei, sɛ modii no nokorɛ ne pɛyɛ mu sɛ mode Abimelek sii hene, na sɛ mo ne Yerubaal ne ne fie adi no yie, na sɛ ne nsa ano adwuma ho adeɛ na mode ayɛ no yi a, — </content>
        </verse>
        <verse num="17">
            <content>sɛ m’agya ko maa mo na ɔde ne nkwa too ne nsam, na ɔgyee mo firii Midian nsam, </content>
        </verse>
        <verse num="18">
            <content>na mo deɛ, moasɔre atia m’agya fie nnɛ akum ne mma, mmarima aduɔson ɔboɔ baako so, na mode n’afenaa ba Abimelek asi Sekemfoɔ so hene, sɛ mo nua ne no nti, — </content>
        </verse>
        <verse num="19">
            <content>ɛnneɛ, sɛ nokorɛ ne tenenee mu na mo ne Yerubaal ne ne fie adi nnɛ yi a, mo ani nnye Abimelek ho, na ɔno nso ani nnye mo ho. </content>
        </verse>
        <verse num="20">
            <content> Na sɛ ɛnte saa a, ogya mfiri Abimelek mu mmɛhye Sekemfoɔ ne abankɛseɛ mufoɔ, na ogya nso mfiri Sekemfoɔ ne abankɛseɛ mufoɔ mu mmɛhye Abimelek. </content>
        </verse>
        <verse num="21">
            <content>Na Yotam twee ne ho dwane kɔɔ Beer kɔtenaa hɔ, ne nua Abimelek ho suro nti.</content>
            <content> </content>
        </verse>
        <verse num="22">
            <content>Na Abimelek dii Israel so mfeɛ mmiɛnsa. </content>
        </verse>
        <verse num="23">
            <content>Ɛnna Onyankopɔn somaa honhommɔne bi baa Abimelek ne Sekemfoɔ ntam, na Sekemfoɔ twitwaa Abimelek nkontompo, </content>
        </verse>
        <verse num="24">
            <content> na Yerubaal mma aduɔson no ho mmusuo aba, na wɔn mogya abua wɔn nua Abimelek a ɔkum wɔn no ne Sekemfoɔ a wɔhyɛɛ ne nsa den sɛ ɔnkum ne nuanom no atifi. </content>
        </verse>
        <verse num="25">
            <content>Na Sekemfoɔ maa nnipa kɔtɛɛ no mmepɔ atifi, na wɔbɔɔ wɔn a wɔbɛfaa wɔn nkyɛn ɔkwan no soɔ nyinaa apoo. Na wɔkɔka kyerɛɛ Abimelek.</content>
            <content> </content>
        </verse>
        <verse num="26">
            <content>Na Ebed ba Gaal ne ne nuanom ba bɛsene kɔɔ Sekem; na Sekemfoɔ no de wɔn ani too ne so. </content>
        </verse>
        <verse num="27">
            <content>Na wɔfirii adi kɔɔ mfuo mu kɔtetee wɔn bobe nturo mu aba na wɔkyikyii nsa, na wɔtoo anigyeɛ nnwom, na wɔkɔɔ wɔn nyame fie, na wɔdidi nomee, na wɔdomee Abimelek. </content>
        </verse>
        <verse num="28">
            <content> Na Ebed ba Gaal kaa sɛ: Hwan ne Abimelek, na hwan ne Sekem a yɛnsom no? Ɛnyɛ Yerubaal ba ne no na Sebul yɛ ne safohene? Monsom Sekem agya Hamor mmarima no ɛ, na ɛdeɛn nti na yɛn deɛ, yɛnsom no? </content>
        </verse>
        <verse num="29">
            <content>Na hwan na ɔde ɔman yi bɛhyɛ me nsa na anka matu Abimelek soɔ. Na ɔka kyerɛɛ Abimelek sɛ: Ma wo dɔm nnɔɔso na firi bra.</content>
            <content> </content>
        </verse>
        <verse num="30">
            <content>Na kuro no so safohene Sebul tee Ebed ba Gaal nsɛm no, na ne bo fuiɛ, </content>
        </verse>
        <verse num="31">
            <content>na ɔnam aseɛ somaa abɔfoɔ maa wɔkɔɔ Abimelek nkyɛn sɛ: Hwɛ, Ebed ba Gaal ne ne nuanom aba Sekem, na hwɛ, wɔrehwanyan ɔman no atia wo. </content>
        </verse>
        <verse num="32">
            <content>Na afei sɔre anadwo, wo ne nnipa a wɔka wo ho no, na kɔtɛ wira mu. </content>
        </verse>
        <verse num="33">
            <content>Na anɔpa a owia repue no, sɔre ntɛm bɛto hyɛ kuro no so, na hwɛ, ɔno ne nnipa a wɔka ne ho no bɛfiri adi abɛhyia wo, na woayɛ no sɛdeɛ wobɛtumi.</content>
            <content> </content>
        </verse>
        <verse num="34">
            <content>Ɛnna Abimelek ne ɛdɔm a wɔka ne ho no nyinaa sɔree anadwo, na wɔnam akuo nnan bɛtetɛɛ Sekem. </content>
        </verse>
        <verse num="35">
            <content>Na Ebed ba Gaal firii adi kɔgyinaa kuro no pono ano. Na Abimelek ne nnipa a wɔka ne ho no sɔre firii atɛeɛ hɔ. </content>
        </verse>
        <verse num="36">
            <content>Na Gaal hunuu nnipa no, ɔka kyerɛɛ Sebul sɛ: Hwɛ, nkurɔfoɔ bi firi mmepɔ no atifi resiane. Na Sebul ka kyerɛɛ no sɛ: Mmepɔ no sunsum na wohunu sɛ nnipa no. </content>
        </verse>
        <verse num="37">
            <content>Na Gaal kaa bio sɛ: Hwɛ, ɔman bi firi asase funuma mu resiane ba, na ekuo baako firi Akɔmfoɔ Dupɔn kwan so reba. </content>
        </verse>
        <verse num="38">
            <content>Na Sebul ka kyerɛɛ no sɛ: Afei, ɛhe na w’ano a ɛkaa sɛ: Hwan ne Abimelek a yɛnsom no no wɔ? Ɛnyɛ nnipa a wobuu wɔn akumaa no nie? Afei firi adi ɛ, na wo ne wɔn nkɔko. </content>
        </verse>
        <verse num="39">
            <content>Na Gaal firii adi dii Sekemfoɔ no anim, na ɔne Abimelek kɔkoe. </content>
        </verse>
        <verse num="40">
            <content>Na Abimelek pamm no, na ɔdwanee n’anim, na atɔfoɔ bebree totɔe de kɔsii kuro no pono ano. </content>
        </verse>
        <verse num="41">
            <content>Na Abimelek tenaa Aruma; na Sebul pamm Gaal ne ne nuanom no sɛ wɔnntena Sekem.</content>
            <content> </content>
        </verse>
        <verse num="42">
            <content>Na adeɛ kyeeɛ no, nkurɔfoɔ no firii adi kɔɔ wira mu; wɔkɔka kyerɛɛ Abimelek. </content>
        </verse>
        <verse num="43">
            <content>Na ɔfaa nnipa no buu wɔn mu akuo mmiɛnsa, na ɔkɔtɛɛ wiram. Na ɔhwɛe, na hwɛ, na nkurɔfoɔ no refiri adi afiri kuro no mu, na ɔsɔre tiaa wɔn kunkumm wɔn. </content>
        </verse>
        <verse num="44">
            <content>Na Abimelek ne asafokuo a wɔka ne ho no bɔɔ kirididi kɔgyinaa kuro no pono ano, na asafokuo mmienu no to hyɛɛ wɔn a wɔwɔ wiram no nyinaa so kunkumm wɔn. </content>
        </verse>
        <verse num="45">
            <content>Na Abimelek ne kuro no koo da mu no nyinaa, na ɔfaa kuro no, na ɔkumm nnipa a wɔwɔ mu no, na ɔbɔɔ kuro no, na ɔde nkyene petee so.</content>
            <content> </content>
        </verse>
        <verse num="46">
            <content> </content>
            <content> Na Sekem abankɛseɛ mufoɔ nyinaa teeɛ no, wɔkɔɔ onyame Berit fie aban mu. </content>
        </verse>
        <verse num="47">
            <content>Na wɔkɔka kyerɛɛ Abimelek sɛ Sekem aban mufoɔ nyinaa aboaboa wɔn ano. </content>
        </verse>
        <verse num="48">
            <content>Ɛnna Abimelek foro kɔɔ Salmon bepɔ soɔ, ɔne nkurɔfoɔ a wɔka ne ho no nyinaa, na Abimelek faa akuma kuraa ne nsam na ɔkɔtwaa dua mman, na ɔmaa so bɔɔ ne kɔn ho, na ɔka kyerɛɛ ɛdɔm a wɔka ne ho no sɛ: Deɛ moahunu sɛ mayɛ yi, monka mo ho nyɛ sɛdeɛ mayɛ no. </content>
        </verse>
        <verse num="49">
            <content>Na nnipa no nyinaa twitwaa nnua mman de dii Abimelek akyi de bɛguu aban no ho, na wɔde gya too aban no mu guu wɔn so. Na Sekem abankɛseɛ no mu nnipa nyinaa nso wuwuiɛ, mmarima ne mmaa bɛyɛ apem.</content>
            <content> </content>
        </verse>
        <verse num="50">
            <content>Ɛnna Abimelek sii mu kɔɔ Tebes kɔkyeree Tebes so nsraban, na ɔfae. </content>
        </verse>
        <verse num="51">
            <content>Na abantenten denden bi wɔ kuro no mu, na ɛhɔ na mmarima ne mmaa nyinaa ne kuro no mufoɔ nyinaa dwanedwane kɔeɛ na wɔtoo wɔn ho mu, na wɔforo kɔɔ aban no atifi. </content>
        </verse>
        <verse num="52">
            <content>Na Abimelek duruu aban no ho bɛkoe, na ɔtwe pinii aban no pono ano sɛ ɔde ogya rebɛhye. </content>
        </verse>
        <verse num="53">
            <content>Na ɔbaa bi too ayuyammoba bɔɔ Abimelek tiri de pɛkyɛɛ ne tikwankoraa. </content>
        </verse>
        <verse num="54">
            <content> Ɛnna ɔfrɛɛ n’akoa a ɔso n’akodeɛ ntɛm ka kyerɛɛ no sɛ: Twe wo nkrantɛ ku me, na wɔanka no me ho sɛ ɔbaa na ɔkumm no. Na n’abɔfra no wɔɔ no maa no tɔree. </content>
        </verse>
        <verse num="55">
            <content>Na Israel mmarima no hunuu sɛ Abimelek atorɔ no, wɔn nyinaa kɔɔ wɔn tenabea. </content>
        </verse>
        <verse num="56">
            <content> Na Onyankopɔn tuaa Abimelek bɔne a ɔyɛɛ n’agya, sɛ ɔkum ne nuanom aduɔson no so ka. </content>
        </verse>
        <verse num="57">
            <content> Na Sekem mmarima no bɔne nyinaa nso, Onyankopɔn maa no buaa wɔn atifi, na Yerubaal ba Yotam nnome no baa wɔn so.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Ate 8.31 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Ate 8.33</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Yos 24.26</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 2 Ah 14.9</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Ate 9.57</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Ate 9.5</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Gye 34.2</content>
        </note>
        <note kind="CROSS_REFERENCES">
            <content kind="REF_VERSE_START">46</content>
            <content>: Ate 9.4; 8.33 </content>
        </note>
        <note kind="CROSS_REFERENCES">
            <content kind="REF_VERSE_START">54</content>
            <content>: 1 Sa 31.4</content>
        </note>
        <note kind="CROSS_REFERENCES">
            <content kind="REF_VERSE_START">56</content>
            <content>: Ate 9.5</content>
        </note>
        <note kind="CROSS_REFERENCES">
            <content kind="REF_VERSE_START">57</content>
            <content>: Ate 9.20</content>
        </note>
    </chapter>
    <chapter num="10">
        <verse num="1">
            <content>Na Abimelek akyiri no, deɛ ɔsɔre bɛgyee Israel ne Pua ba Tola a ɔyɛ Isakarni Dodo ba; na ɔtenaa Samir, Efraim bepɔ so. </content>
        </verse>
        <verse num="2">
            <content>Na ɔbuu Israel atɛn mfeɛ aduonu mmiɛnsa. Na ɔwui, na wɔsiee no Samir.</content>
            <content> </content>
        </verse>
        <verse num="3">
            <content> </content>
            <content> Na n’akyiri no, Gileadni Yair sɔree, na ɔbuu Israel atɛn mfeɛ aduonu mmienu. </content>
        </verse>
        <verse num="4">
            <content> Na ɔwɔ mmammarima aduasa a na wɔtenatena mfunumu mma aduasa soɔ na wɔwɔ nkuro aduasa a wɔfrɛ no Yair nkuro de bɛsi nnɛ. Ɛwɔ Gilead asase so. </content>
        </verse>
        <verse num="5">
            <content>Na Yair wui, na wɔsiee no Kamon.</content>
            <content> </content>
        </verse>
        <verse num="6">
            <content>Na Israelfoɔ kɔɔ so yɛɛ AWURADE ani so bɔne, na wɔsom Baalim ne Astarot ne Siria anyame ne Sidon anyame ne Moab anyame ne Amonfoɔ anyame ne Filistifoɔ anyame, na wɔgyaa AWURADE hɔ na wɔansom no. </content>
        </verse>
        <verse num="7">
            <content>Na AWURADE abufuo dɛre tiaa Israel, na ɔtɔnee wɔn hyɛɛ Filistifoɔ ne Amonfoɔ nsa. </content>
        </verse>
        <verse num="8">
            <content>Na wɔhom Israelfoɔ so haa wɔn afe no ara mu. Mfeɛ dunwɔtwe na wɔdii Israelfoɔ a wɔwɔ Yordan agya, Amorifoɔ asase soɔ wɔ Gilead no nyinaa soɔ. </content>
        </verse>
        <verse num="9">
            <content>Na Amonfoɔ no bɛtwaa Yordan ne Yuda ne Benyamin ne Efraim fie nso bɛkoe; na Israel ho hiahiaa wɔn sɛ.</content>
            <content> </content>
        </verse>
        <verse num="10">
            <content>Ɛnna Israelfoɔ no su frɛɛ AWURADE sɛ: Yɛayɛ wo bɔne, sɛ yɛagya yɛn Nyankopɔn hɔ na yɛakɔsom Baalim. </content>
        </verse>
        <verse num="11">
            <content>Na AWURADE ka kyerɛɛ Israelfoɔ sɛ: Misraimfoɔ, Amorifoɔ, Amonfoɔ, Filistifoɔ, </content>
        </verse>
        <verse num="12">
            <content>Sidonfoɔ, Amalekfoɔ ne Maonfoɔ anhyɛ mo so! Na mosu frɛɛ me no, megyee mo firii wɔn nsam. </content>
        </verse>
        <verse num="13">
            <content>Na mo deɛ, moagya me hɔ akɔsom anyame foforɔ. Enti merenkɔ so mennye mo bio. </content>
        </verse>
        <verse num="14">
            <content> Monkɔ nkɔsu mfrɛ anyame a moayi wɔn no, na wɔnnye mo mo ahohia berɛ mu. </content>
        </verse>
        <verse num="15">
            <content>Na Israelfoɔ no ka kyerɛɛ AWURADE sɛ: Yɛayɛ bɔne; wo deɛ, yɛ yɛn sɛdeɛ ɛyɛ wɔ w’ani soɔ nyinaa, gyeɛ nko na gye yɛn nnɛ da yi. </content>
        </verse>
        <verse num="16">
            <content> Na wɔyiyii anyame ananafoɔ no firii wɔn mu, na wɔsomm AWURADE; na Israel amanehunu no yɛɛ ne kra ahomete.</content>
            <content> </content>
        </verse>
        <verse num="17">
            <content>Na Amonfoɔ no hyia ba bɛkyeree nsraban Gilead. Na Israelfoɔ no nso boaboaa wɔn ano kɔkyeree nsraban Mispa. </content>
        </verse>
        <verse num="18">
            <content> Na Gilead man, wɔn mu atitire sesee wɔn ho wɔn ho sɛ: Hwan ne ɔbarima a ɔne Amonfoɔ no bɛfiri aseɛ ako? Ɔno na ɔnkɔdi Gileadfoɔ nyinaa tire.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: Num 32.41 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Ate 12.14</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Deut 32.37-38; Yer 2.28</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Gye 35.2-4; Ate 2.18</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Ate 11.6-11</content>
        </note>
    </chapter>
    <chapter num="11">
        <verse num="1">
            <content>Na Gileadni Yefta yɛ ɔbarima a ɔyɛ nam, nanso ɔyɛ ɔbaa dwamamfoɔ bi ba, na Gilead na ɔwoo Yefta. </content>
        </verse>
        <verse num="2">
            <content> Na Gilead yere woo mmammarima maa no, na ɛyerɛ no mma nyinyiniiɛ no, wɔpamm Yefta, na wɔka kyerɛɛ no sɛ: Worennya awunnyadeɛ yɛn agya fie, ɛfiri sɛ ɔbaa foforɔ bi ba ne wo. </content>
        </verse>
        <verse num="3">
            <content> Ɛnna Yefta dwane firii ne nuanom nkyɛn kɔtenaa Tob asase soɔ na nnipa ahuhufoɔ bi boaa wɔn ano bɛkaa Yefta ho, na wɔne no firii adi.</content>
            <content> </content>
        </verse>
        <verse num="4">
            <content>Na ɛno akyiri no, Amonfoɔ ne Israel kɔdii ako. </content>
        </verse>
        <verse num="5">
            <content>Na Amonfoɔ ne Israel bɛkoeɛ no, Gilead mpanimfoɔ kɔ kɔfaa Yefta firii Tob asase no so, </content>
        </verse>
        <verse num="6">
            <content>na wɔka kyerɛɛ Yefta sɛ: Bra bɛyɛ yɛn safohene, na yɛne Amonfoɔ nkɔko. </content>
        </verse>
        <verse num="7">
            <content>Na Yefta ka kyerɛɛ Gilead mpanimfoɔ no sɛ: Ɛnyɛ mo ara na motane me na mopamm me firii m’agya fie no? Na adɛn nti na moba me nkyɛn afei a mowɔ ahohia mu yi? </content>
        </verse>
        <verse num="8">
            <content> Na Gilead mpanimfoɔ no ka kyerɛɛ Yefta sɛ: Ɛno nti na afei yɛasane aba wo nkyɛn yi, na ɛne yɛn nkɔ na yɛne Amon mma nkɔko, na yɛ yɛn ti, Gileadfoɔ nyinaa so. </content>
        </verse>
        <verse num="9">
            <content>Na Yefta ka kyerɛɛ Gilead mpanimfoɔ no sɛ: Sɛ mode me sane kɔ sɛ me ne Amonfoɔ nkɔko na AWURADE de wɔn hyɛ me nsa a, me na menni mo tiri anaa? </content>
        </verse>
        <verse num="10">
            <content>Na Gilead mpanimfoɔ no ka kyerɛɛ Yefta sɛ: AWURADE nyɛ yɛne wo ntam danseni; deɛ woseɛ yi, ɛno ara na yɛbɛyɛ. </content>
        </verse>
        <verse num="11">
            <content> Ɛnna Yefta ne Gilead mpanimfoɔ no sii mu baeɛ, na ɔman no de no sii wɔn ti ne ɔsafohene. Na Yefta kɔkaa ne nsɛm nyinaa AWURADE anim wɔ Mispa.</content>
            <content> </content>
        </verse>
        <verse num="12">
            <content>Ɛnna Yefta somaa abɔfoɔ maa wɔkɔɔ Amonfoɔ hene no nkyɛn sɛ: Asɛm bɛn na me ne wo wɔ na woreba me so ne m’asase abɛko yi? </content>
        </verse>
        <verse num="13">
            <content>Na Amonfoɔ hene no ka kyerɛɛ Yefta abɔfoɔ no sɛ: Ɛfiri sɛ Israel faa m’asase berɛ a na wɔfiri Misraim reba no, de firi Arnon kɔsi Yabok ne Yordan ano: Na afei dane ma me komm. </content>
        </verse>
        <verse num="14">
            <content>Na Yefta sane somaa abɔfoɔ bio maa wɔkɔɔ Amonfoɔ hene no nkyɛn </content>
        </verse>
        <verse num="15">
            <content> kɔka kyerɛɛ no sɛ: Sɛ Yefta seɛ nie: Israel amfa Moab asase ne Amonfoɔ asase biara, </content>
        </verse>
        <verse num="16">
            <content>na mmom wɔfiri Misraim no, Israel nantee ɛserɛ so kɔsii Mmɛwa Po ano, na wɔbaa Kades. </content>
        </verse>
        <verse num="17">
            <content> Na Israel somaa abɔfoɔ maa wɔkɔɔ Edomhene nkyɛn sɛ: Ma mentwam w’asase so ɛ! Na Edomhene no antie. Na ɔsoma maa wɔkɔɔ Moabhene nkyɛn nso, na wɔampene. Na Israel tenaa Kades. </content>
        </verse>
        <verse num="18">
            <content> Na wɔnantee ɛserɛ so kɔtwaa Edom asase ne Moab asase ho kɔntɔnkrɔn, na wɔbɛfirii Moab asase no apueeɛ, na wɔbɛkyeree nsraban Arnon agya nohoa, na wɔamma Moab asase so, ɛfiri sɛ Arnon ne Moab bɔ hyeɛ. </content>
        </verse>
        <verse num="19">
            <content> Ɛnna Israel somaa abɔfoɔ maa wɔkɔɔ Amorifoɔ hene Sihon a ɔyɛ Hesbon hene no nkyɛn, na Israel ka kyerɛɛ no sɛ: Ma yɛntwam w’asase so nkɔ m’afa. </content>
        </verse>
        <verse num="20">
            <content>Na Sihon annye Israel anni, sɛ ɔbɛma wɔafa ne hyeɛ soɔ, na Sihon boaa ne man nyinaa ano, na wɔbɛkyeree nsraban Yahas, na ɔne Israel bɛkoe. </content>
        </verse>
        <verse num="21">
            <content>Na AWURADE, Israel Nyankopɔn de Sihon ne ne man nyinaa hyɛɛ Israel nsa, na wɔkunkumm wɔn, na Israel faa Amorifoɔ a wɔte asase no soɔ no asase nyinaa dii so, </content>
        </verse>
        <verse num="22">
            <content>na wɔfaa Amorifoɔ asase nyinaa firi Arnon ano kɔsi Yabok ano, na ɛfiri ɛserɛ so kɔsi Yordan ano. </content>
        </verse>
        <verse num="23">
            <content>Na afei a AWURADE Israel Nyankopɔn atu Amorifoɔ afiri ne man Israel anim yi, wo na wobɛfa adi soɔ anaa? </content>
        </verse>
        <verse num="24">
            <content> Ɛnyɛ deɛ wo nyame Kemos de maa wo sɛ di soɔ na wobɛfa adi soɔ anaa? Na adeɛ biara a AWURADE Nyankopɔn agye de ama yɛn sɛ yɛnni soɔ no, ɛno na yɛbɛfa adi soɔ. </content>
        </verse>
        <verse num="25">
            <content> Na afei, woyɛ sene Moabhene Sipor ba Balak? Ham na ɔne Israel hameeɛ anaasɛ ko na ɔne wɔn koeɛ? </content>
        </verse>
        <verse num="26">
            <content>Berɛ a Israel tenaa Hesbon ne ɛho nkuro ne Aroer ne ɛho nkuro ne Arnon ho nkuro nyinaa mu mfirinhyia ahasa no, adɛn nti na moannyeɛ, saa berɛ no? </content>
        </verse>
        <verse num="27">
            <content>Na me deɛ, menyɛɛ wo bɔne biara, na wo na woreyɛ me bɔne sɛ wo ne me rebɛko yi. AWURADE temmufoɔ no ɔmmu Israelfoɔ ne Amonfoɔ ntam atɛn nnɛ. </content>
        </verse>
        <verse num="28">
            <content>Nanso Amonfoɔ hene antie Yefta nsɛm a ɔsoma maa wɔkɔka kyerɛɛ no no.</content>
            <content> </content>
        </verse>
        <verse num="29">
            <content> </content>
            <content> Na AWURADE honhom baa Yefta so, na ɔfaa Gilead ne Manase sene kɔɔ Gilead-mispe na ɔfiri Gilead-mispe twaa mu kɔɔ Amonfoɔ no so. </content>
        </verse>
        <verse num="30">
            <content>Na Yefta hyɛɛ AWURADE bɔ sɛ: Sɛ wode Amonfoɔ no hyɛ me nsa a, </content>
        </verse>
        <verse num="31">
            <content>ɛnneɛ deɛ ɛbɛfiri me fie apono ano abɛhyia me da a meresane mafiri Amonfoɔ so dwoodwoo no, ɛbɛyɛ AWURADE deɛ, na mede bɛbɔ afɔdeɛ mu. </content>
        </verse>
        <verse num="32">
            <content>Ɛnna Yefta twaa mu kɔɔ Amonfoɔ no soɔ ne wɔn kɔkoeɛ; na AWURADE de wɔn hyɛɛ ne nsa. </content>
        </verse>
        <verse num="33">
            <content>Na ɔkunkum wɔn kum kɛseɛ pa ara firi Aroer kɔsi deɛ wɔfa kɔ Minit, nkuro aduonu, ɛde kɔsi Abel-keramim. Na wɔbrɛɛ Amonfoɔ no ase Israelfoɔ anim.</content>
            <content> </content>
        </verse>
        <verse num="34">
            <content>Ɛnna Yefta baa ne fie Mispa. Na hwɛ, ne babaa de mpintin ne asa firii adi bɛhyiaa no, nso na ɔdi no bakorɔ, ɔnni ɔbabarima anaa ɔbabaa gye ɔno. </content>
        </verse>
        <verse num="35">
            <content> Na ɔhunuu no no, ɔsunsuanee ne ntadeɛ mu kaa sɛ: Ao, me ba! Woabrɛ me ase papaapa, na woaho me werɛ! Ɛfiri sɛ, mabue m’ano mama AWURADE, na mentumi mensane m’akyi. </content>
        </verse>
        <verse num="36">
            <content>Na ɔka kyerɛɛ no sɛ: M’agya, woanya abue w’ano ama AWURADE a, ɛnneɛ yɛ me sɛdeɛ afiri w’ano no, sɛ AWURADE anya atɔ were ama wo, w’atamfo Amonfoɔ no soɔ yi. </content>
        </verse>
        <verse num="37">
            <content>Na ɔka kyerɛɛ n’agya bio sɛ: Wɔnyɛ yei mma me; gya me kwan abosome mmienu, na mensiane menkɔ mmepɔ so, na mensu me mmabaaberɛ, me ne me mfɛfoɔ. </content>
        </verse>
        <verse num="38">
            <content>Na ɔse: Kɔ! Na ɔgyaa no kwan abosome mmienu. Na ɔne ne mfɛfoɔ kɔe, na ɔkɔsuu ne mmabaaberɛ mmepɔ so. </content>
        </verse>
        <verse num="39">
            <content>Na abosome mmienu no duruiɛ no, ɔsane baa n’agya nkyɛn; na ɔyɛɛ no sɛdeɛ ne bɔ a ɔhyɛeɛ no teɛ; na wanhunu ɔbarima biara. Na ɛyɛɛ atorɔmudeɛ Israel mu: </content>
        </verse>
        <verse num="40">
            <content>Daa afirinhyia Israel mmammaa kɔ kɔkamfo Gileadni Yefta babaa no afe mu nnanan.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Gye 21.10</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Ate 9.4; 1 Sa 22.2</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Ate 10.18</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Ate 20.1</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Deut 2.9, 19</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Num 20.14-21</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Num 21.13</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Num 21.21-31; Deut 2.26-37</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Num 21.29</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Num 22.2</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Ate 6.34 </content>
        </note>
        <note kind="CROSS_REFERENCES">
            <content kind="REF_VERSE_START">35</content>
            <content>: Num 30.2</content>
        </note>
    </chapter>
    <chapter num="12">
        <verse num="1">
            <content> </content>
            <content> Na Efraim mmarima hyiae, na wɔtwa kɔɔ Safon, na wɔka kyerɛɛ Yefta sɛ: Adɛn nti na wotwaa mu kɔeɛ ne Amonfoɔ kɔkoeɛ, na yɛn deɛ, woamfrɛ yɛn na yɛne wo ankorɔ? Yɛde gya bɛhye wo fie agu wo so. </content>
        </verse>
        <verse num="2">
            <content>Na Yefta ka kyerɛɛ wɔn sɛ: Me ne me nkurɔfoɔ nyinaa ne Amonfoɔ nyaa manso kɛseɛ; na meteaa mu mefrɛɛ mo no, moannye me amfiri wɔn nsam; </content>
        </verse>
        <verse num="3">
            <content> na mehunuu sɛ moremma mmɛgye me no, mede me nkwa metoo me nsam, na mesene mekɔɔ Amonfoɔ no so, na AWURADE de wɔn hyɛɛ me nsa, na adɛn na moaforo aba me soɔ ne me rebɛko nnɛ yi? </content>
        </verse>
        <verse num="4">
            <content>Na Yefta boaa Gilead mmarima nyinaa ano na ɔne Efraim koe; na Gilead mmarima no kunkumm Efraimfoɔ no, ɛfiri sɛ, wɔse: Moyɛ Efraim adwanefoɔ, mo Gileadfoɔ, mowɔ Efraim mu, na mowɔ Manase mu. </content>
        </verse>
        <verse num="5">
            <content>Na Gilead faa Yordan atwaeɛ twaree Efraim; na sɛ Efraim adwanefoɔ no mu bi ka sɛ: Ma mentwa a, ɛnneɛ Gilead mmarima no ka kyerɛɛ no sɛ: Woyɛ Efraimni anaa? Na ɔse: Dabi a, </content>
        </verse>
        <verse num="6">
            <content>wɔka kyerɛɛ no sɛ: Ɛnneɛ ka sɛ </content>
            <content kind="EM">Shibolet</content>
            <content>, na ɔka sɛ: Sibolet, ɛfiri sɛ ɔntumi nka no yie a, na wɔakye no aku no Yordan atwaeɛ hɔ. Na saa berɛ no Efraimfoɔ mpemaduanan mmienu na ɛtotɔeɛ.</content>
            <content> </content>
        </verse>
        <verse num="7">
            <content>Na Yefta buu Israel atɛn mfeɛ nsia. Na Gileadni Yefta wui, na wɔsiee no Gilead nkuro no bi mu.</content>
            <content> </content>
        </verse>
        <verse num="8">
            <content>Na n’akyiri no, Ibsan a ɔfiri Betlehem buu Israel atɛn. </content>
        </verse>
        <verse num="9">
            <content>Na ɔwɔ mmammarima aduasa, na ɔde mmammaa aduasa memaa awareɛ mmeammea, na ɔkɔgyegyee mmabaa aduasa nso firi mmeammea brɛɛ ne mmammarima awareɛ. Na ɔbuu Israel atɛn mfeɛ nson. </content>
        </verse>
        <verse num="10">
            <content>Na Ibsan wui, na wɔsiee no Betlehem.</content>
            <content> </content>
        </verse>
        <verse num="11">
            <content>Na n’akyiri no, Sebulonni Elon buu Israel atɛn. Na ɔbuu Israel atɛn mfeɛ du. </content>
        </verse>
        <verse num="12">
            <content>Na Sebulonni Elon wui, na wɔsiee no Ayalon, Sebulon asase so.</content>
            <content> </content>
        </verse>
        <verse num="13">
            <content>Na n’akyiri no, Hilel ba Abdon a ɔyɛ Piratonni buu Israel atɛn. </content>
        </verse>
        <verse num="14">
            <content>Na ɔwɔ mmammarima aduanan ne mmanana aduasa a wɔtenaa mfunumu aduɔson soɔ. Na ɔbuu Israel atɛn mfeɛ nwɔtwe. </content>
        </verse>
        <verse num="15">
            <content>Na Hilel ba Abdon a ɔyɛ Piratonni no wui, na wɔsiee no Piraton wɔ Efraim asase a ɛwɔ Amalekfoɔ bepɔ soɔ no so.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Ate 8.1 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Ate 5.18; 9.17</content>
        </note>
    </chapter>
    <chapter num="13">
        <verse num="1">
            <content>Na Israelfoɔ kɔɔ so yɛɛ deɛ ɛyɛ AWURADE ani so bɔne, na AWURADE de wɔn hyɛɛ Filistifoɔ nsa mfirinhyia aduanan.</content>
            <content> </content>
        </verse>
        <verse num="2">
            <content>Na ɔbarima bi wɔ hɔ a ɔfiri Sora a ɔfiri Danfoɔ abusua bi mu a ne din de Manoa; na ne yere yɛ obonini, na ɔnwo. </content>
        </verse>
        <verse num="3">
            <content>Na AWURADE bɔfoɔ yii ne ho kyerɛɛ ɔbaa no, na ɔka kyerɛɛ no sɛ: Hwɛ, woyɛ obonini na wonwo, nanso wobɛnyinsɛn awo ɔbabarima. </content>
        </verse>
        <verse num="4">
            <content> Na afei hwɛ yie, na nnom bobesa anaa nsa biara, na nni biribi a ɛho nteɛ. </content>
        </verse>
        <verse num="5">
            <content> Na hwɛ, worebɛnyinsɛn awo ɔbabarima a yiwan renka ne tire, na abɔfra no bɛyɛ Nyankopɔn hotuafoɔ afiri yafunum na ɔno na ɔbɛfiri aseɛ agye Israel afiri Filistifoɔ nsam. </content>
        </verse>
        <verse num="6">
            <content>Ɛnna ɔbaa no ba bɛka kyerɛɛ ne kunu sɛ: Nyankopɔn nipa bi aba me nkyɛn, na n’anim yɛ hu pa ara sɛ Nyankopɔn bɔfoɔ anim, na mammisa no deɛ ɔfire, na ɔno nso ankyerɛ me ne din. </content>
        </verse>
        <verse num="7">
            <content>Na ɔka kyerɛɛ me sɛ: Hwɛ, worebɛnyinsɛn awo ɔbabarima; na afei nnom bobesa anaa nsa biara, na nni biribi a ɛho nteɛ; na abɔfra no bɛyɛ Nyankopɔn hotuafoɔ afiri yafunum de akɔsi ne wuda.</content>
            <content> </content>
        </verse>
        <verse num="8">
            <content>Na Manoa bɔɔ AWURADE mpaeɛ sɛ: O AWURADE, ma Nyankopɔn nipa a wosomaa no no mmra yɛn nkyɛn bio, na ɔmmɛkyerɛ yɛn deɛ yɛnyɛ abɔfra a wɔrebɛwo no no. </content>
        </verse>
        <verse num="9">
            <content>Na Onyankopɔn tiee Manoa, na Nyankopɔn bɔfoɔ no baa ɔbaa no nkyɛn bio, na ɔwɔ afuo mu a ne kunu Manoa nka ne ho. </content>
        </verse>
        <verse num="10">
            <content>Na ɔbaa no yɛɛ ntɛm tutuu mmirika kɔka kyerɛɛ ne kunu sɛ: Hwɛ, ɔbarima a ɔbaa me nkyɛn nnaano no abɛyi ne ho adi akyerɛ me. </content>
        </verse>
        <verse num="11">
            <content>Na Manoa sɔre dii ne yere no akyi na ɔbaa ɔbarima no nkyɛn, na ɔka kyerɛɛ no sɛ: Wone ɔbarima a wo ne ɔbaa no kasaeɛ no? </content>
        </verse>
        <verse num="12">
            <content>Na ɔse: Mene no. Na Manoa kaa sɛ: Afei wo nsɛm no ba mu a, ɛdeɛn ne abɔfra no ahyɛdeɛ na ɛdeɛn na ɔnyɛ? </content>
        </verse>
        <verse num="13">
            <content>Na AWURADE bɔfoɔ no ka kyerɛɛ Manoa sɛ: Deɛ mesee ɔbaa no nyinaa ho na ɔnhwɛ yie. </content>
        </verse>
        <verse num="14">
            <content> Ɔnnni adeɛ biara a ɛfiri bobe mu, na ɔnnnom bobesa anaa nsa biara, na adeɛ biara a ɛho nteɛ nso, ɔnnni; deɛ mahyɛ no nyinaa, ɔnni so.</content>
            <content> </content>
        </verse>
        <verse num="15">
            <content> </content>
            <content> Na Manoa ka kyerɛɛ ɔbɔfoɔ no sɛ: Ma yɛnsianka wo na yɛnsiesie abirekyie ba bi mma wo ansa. </content>
        </verse>
        <verse num="16">
            <content>Na AWURADE bɔfoɔ no ka kyerɛɛ Manoa sɛ: Sɛ wosianka me mpo a, merenni w’aduane no bi. Na sɛ wobɛbɔ hyeɛ afɔdeɛ ama AWURADE a, bɔ ɛ! Na Manoa nnim sɛ ɔyɛ AWURADE bɔfoɔ. </content>
        </verse>
        <verse num="17">
            <content> Na Manoa ka kyerɛɛ AWURADE bɔfoɔ no sɛ: Wo din de sɛn? Na sɛ wo nsɛm no nya ba mu a, yɛahyɛ wo animuonyam. </content>
        </verse>
        <verse num="18">
            <content>Na AWURADE bɔfoɔ no see no sɛ: Adɛn na worebisa me din a ɛyɛ nwanwa yi? </content>
        </verse>
        <verse num="19">
            <content> Na Manoa faa abirekyie ba ne aduane afɔdeɛ na ɔde bɔɔ ɔhyeɛ afɔdeɛ ɔbotan no so maa AWURADE. Na ɔbɔfoɔ no yɛɛ anwanwadeɛ, na Manoa ne ne yere hwɛe. </content>
        </verse>
        <verse num="20">
            <content>Na ogyaframa no resɔre afiri afɔrebukyia no so akɔ soro no, AWURADE bɔfoɔ no foro faa afɔrebukyia no so gyaframa no mu kɔɔ soro. Na Manoa ne ne yere hwɛe, na wɔde wɔn anim butubutuu fam.</content>
            <content> </content>
        </verse>
        <verse num="21">
            <content>Na AWURADE bɔfoɔ no ammɛyi ne ho adi ankyerɛ Manoa ne ne yere bio. Ɛno na Manoa hunuu sɛ ɛyɛ AWURADE bɔfoɔ. </content>
        </verse>
        <verse num="22">
            <content> Na Manoa ka kyerɛɛ ne yere sɛ: Wuo na yɛrebɛwuwuo, sɛ yɛahunu Onyankopɔn yi. </content>
        </verse>
        <verse num="23">
            <content>Na ne yere no ka kyerɛɛ no sɛ: Sɛ AWURADE pɛ sɛ ɔku yɛn a, anka wannye yɛn nsam ɔhyeɛ afɔdeɛ ne aduane afɔdeɛ, na anka wanyi yeinom nyinaa ankyerɛ yɛn, na anka wamma yɛante nsɛm a ɛte saa yi saa berɛ yi. </content>
        </verse>
        <verse num="24">
            <content>Na ɔbaa no woo ɔbabarima, na ɔtoo no din Samson. Na abɔfra no nyinii, na AWURADE hyiraa no. </content>
        </verse>
        <verse num="25">
            <content> Na AWURADE honhom firii aseɛ kekaa no wɔ ne mu, Dan nsraban mu Sora ne Estaol ntam.</content>
        </verse>
        <note kind="CROSS_REFERENCES">
            <content kind="REF_VERSE_START">4</content>
            <content>: Num 6.3; Lew 11</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Num 6.2-5; 1 Sa 1.11</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Ate 13.4</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Ate 6.18 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Gye 32.29</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Ate 6.21</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Ate 6.22-23; Eks 33.20</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Ate 6.34; 14.6, 19; 15.14</content>
        </note>
    </chapter>
    <chapter num="14">
        <verse num="1">
            <content>Na Samson siane kɔɔ Timna, na ɔkɔhunuu ɔbaa bi wɔ Timna a ɔyɛ Filistifoɔ mmammaa no bi. </content>
        </verse>
        <verse num="2">
            <content>Na ɔforo ba bɛka kyerɛɛ n’agya ne ne na sɛ: Makɔhunu ɔbaa bi wɔ Timna, Filistifoɔ mma mu, na monkɔfa no mmrɛ me nware. </content>
        </verse>
        <verse num="3">
            <content> Na n’agya ne ne na ka kyerɛɛ no sɛ: Wo nuanom mma mmaa ne me man nyinaa mu nni ɔbaa bi, na worekɔ akɔware ɔbaa Filistifoɔ momonotofoɔ no mu? Na Samson ka kyerɛɛ n’agya sɛ: Ɔno na kɔfa no brɛ me, na ɔno na ɔsɔ m’ani.</content>
            <content> </content>
        </verse>
        <verse num="4">
            <content>Na n’agya ne ne na nnim sɛ yei firi AWURADE, na ɔrepɛ Filistifoɔ ho kwan; ɛfiri sɛ saa berɛ no na Filistifoɔ di Israel so.</content>
            <content> </content>
        </verse>
        <verse num="5">
            <content>Na Samson ne n’agya ne ne na sii mu kɔɔ Timna. Na wɔduruu Timna bobe nturo ho, na hwɛ, gyataburuwa bi boboom hyiaa no. </content>
        </verse>
        <verse num="6">
            <content> Na AWURADE honhom sii ne so, na ɔtetee ne mu, sɛdeɛ wɔtete abirekyie ba mu, nanso na hwee nkuta ne nsam. Na wanka deɛ ɔyɛeɛ no ankyerɛ n’agya ne ne na.</content>
            <content> </content>
        </verse>
        <verse num="7">
            <content>Na ɔsii mu kɔ kɔnee ɔbaa no kasae, na ɔsɔɔ Samson ani. </content>
        </verse>
        <verse num="8">
            <content>Na nna bi akyiri no, ɔsane kɔɔ sɛ ɔrekɔhyia no, na ɔmane kɔhwɛɛ gyata funu no, na hwɛ nwowa manyamanya ne ɛwoɔ adɔre gyata no yam. </content>
        </verse>
        <verse num="9">
            <content>Na ɔfaa bi kura kɔe, na ɔrekorɔ na ɔredi, na ɔkɔduruu n’agya ne ne na nkyɛn, na ɔmaa wɔn bi dii; nanso wanka ankyerɛ wɔn sɛ gyata no yam na ɔyii ɛwoɔ no.</content>
            <content> </content>
        </verse>
        <verse num="10">
            <content>Na n’agya sii mu kɔɔ ɔbaa no nkyɛn, na Samson too pono wɔ hɔ, ɛfiri sɛ saa na na mmeranteɛ taa yɛ. </content>
        </verse>
        <verse num="11">
            <content>Na wɔhunuu no no, wɔde nnamfonom aduasa bɛkaa ne ho. </content>
        </verse>
        <verse num="12">
            <content>Na Samson ka kyerɛɛ wɔn sɛ: Merebɛto mo aborɔme bi. Sɛ motumi kyerɛ me aseɛ nnanson apontoɔ yi mu na mohunu a, ɛnneɛ mɛma mo nkamisaa aduasa ne ntadeɛ nsakyeraho aduasa; </content>
        </verse>
        <verse num="13">
            <content>na sɛ moantumi ankyerɛ me a, mo nso momma me nkamisaa aduasa ne ntadeɛ nsakyeraho aduasa. Na wɔka kyerɛɛ no sɛ: To w’aborɔme no na yɛntie. </content>
        </verse>
        <verse num="14">
            <content>Na ɔka kyerɛɛ wɔn sɛ:</content>
            <block_quote>
                <content>Odidifoɔ mu na aduane firi baeɛ,</content>
            </block_quote>
            <block_quote>
                <content>na ɔhoɔdenfoɔ mu na nnɔkɔnnɔkɔwadeɛ firi baeɛ.</content>
                <content>Na wɔantumi ankyerɛ aborɔme no ase nnansa.</content>
                <content> </content>
            </block_quote>
        </verse>
        <verse num="15">
            <content>Na ɛbaa sɛ da a ɛtɔ so nson no, wɔka kyerɛɛ Samson yere no sɛ: Daadaa wo kunu na ɔnkyerɛ yɛn aborɔme no ase, na yɛamfa ogya anhye wo ne w’agya fie! Yɛn hia mu nti na mobɛhyiaa yɛn? Ɛnte saa a? </content>
        </verse>
        <verse num="16">
            <content>Na Samson yere no su guu ne so kaa sɛ: Tane nko na wotane me na wonnɔ me. Woato me nkurɔfoɔ aborɔme, nso wonkyerɛɛ me aseɛ. Na ɔka kyerɛɛ no sɛ: Hwɛ, m’agya ne me na mpo menkyerɛɛ wɔn, na wo na menkyerɛ woɔ anaa? </content>
        </verse>
        <verse num="17">
            <content> Na ɔsu guu ne so nnanson no a apontoɔ no gu soɔ no nyinaa. Na da a ɛtɔ so nson no ɔka kyerɛɛ no, ɛfiri sɛ na ɔha no. Na ɔkɔka kyerɛɛ ne nkurɔfoɔ no. </content>
        </verse>
        <verse num="18">
            <content>Na kuro no mu mmarima ka kyerɛɛ no da a ɛtɔ so nson no ansa na owia retɔ sɛ: Ɛdeɛn na ɛyɛ dɔkɔdɔkɔ sene ɛwoɔ, na ɛdeɛn na ne ho yɛ den sene gyata? Na ɔka kyerɛɛ wɔn sɛ:</content>
            <block_quote>
                <content>Moamfa me nantwie amfuntum a,</content>
            </block_quote>
            <block_quote>
                <content>anka moanhunu m’aborɔme no ase.</content>
                <content> </content>
            </block_quote>
        </verse>
        <verse num="19">
            <content>Na AWURADE honhom sii ne so, na ɔsii mu kɔɔ Askelon kɔkunkumm wɔn mu mmarima aduasa, na ɔfaa wɔn ho adeɛ, na ɔde ntadeɛ nsakyeraho no memaa wɔn a wɔkyerɛɛ aborɔme no aseɛ no. Na ne bo fui. Na ɔsane kɔɔ n’agya fie. </content>
        </verse>
        <verse num="20">
            <content> Na wɔde Samson yere no maa ne yɔnko a ɔfaa no adamfo no.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: Eks 34.16</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Ate 13.25</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Ate 16.16-17</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Ate 15.2</content>
        </note>
    </chapter>
    <chapter num="15">
        <verse num="1">
            <content>Na ɛbaa sɛ ɛkyɛree kakra no, ayuotwa berɛ mu no, Samson de abirekyie ba kɔɔ sɛ ɔrekɔhwɛ ne yere anim, na ɔkaa sɛ: Mɛkɔ me yere nkyɛn pia mu. Nanso ɔbaa n’agya amma no kwan amma no ankɔ mu. </content>
        </verse>
        <verse num="2">
            <content> Na ɔbaa n’agya kaa sɛ: Me deɛ, mese wompɛ no bio, enti mede no mama wo yɔnko bi. Ne nua kumaa no ho nyɛ fɛ nsene no anaa? Fa no si n’ananmu. </content>
        </verse>
        <verse num="3">
            <content>Na Samson ka kyerɛɛ wɔn sɛ: Yei deɛ, sɛ me ne Filistifoɔ di no bɔne a, merenni ho so biara. </content>
        </verse>
        <verse num="4">
            <content>Na Samson sii mu kɔ kɔkyeree nsakraman ahasa, na ɔfaa agyatɛnee na ɔde dua sii dua anim de gyatɛnee hyɛɛ dua mmienu biara ntam. </content>
        </verse>
        <verse num="5">
            <content>Na ɔsosɔɔ agyatɛnee no ano no, ɔgyaa wɔn maa wɔkɔɔ Filistifoɔ no ayufuo mu maa no hyee ayuo akuakuo ne ayuo a ɛsisi hɔ ne ngodua nturo no. </content>
        </verse>
        <verse num="6">
            <content>Ɛnna Filistifoɔ no kaa sɛ: Hwan mpo na ɔyɛɛ yei? Na wɔse: Timnani no ase Samson, sɛ ɔde ne yere ama ne yɔnko nti. Ɛnna Filistifoɔ no sii mu kɔeɛ de ogya kɔhyee ɔbaa no ne n’agya fie. </content>
        </verse>
        <verse num="7">
            <content>Na Samson ka kyerɛɛ wɔn sɛ: Sɛ moayɛ saa a, gye sɛ matɔ mo were ansa na magyae. </content>
        </verse>
        <verse num="8">
            <content>Na ɔbobɔɔ wɔn srɛ ne dwonkuo so kunkumm wɔn okunkɛseɛ. Na ɔsii mu kɔtenaa Etam botan tokuro mu.</content>
            <content> </content>
        </verse>
        <verse num="9">
            <content>Ɛnna Filistifoɔ ba bɛkyeree Yuda so nsraban, na wɔtrɛɛ wɔn mu wɔ Lehi. </content>
        </verse>
        <verse num="10">
            <content>Na Yuda mmarima no kaa sɛ: Adɛn nti na moaba yɛn soɔ yi? Na wɔse: Yɛreba abɛkyekyere Samson na yɛayɛ no sɛdeɛ ɔyɛɛ yɛn no. </content>
        </verse>
        <verse num="11">
            <content>Na Yuda mu mmarima mpensa sii mu kɔɔ Etam botan tokuro no mu, na wɔka kyerɛɛ Samson sɛ: Wonnim sɛ Filistifoɔ na wɔdi yɛn soɔ, na ɛdeɛn na woayɛ yɛn yi? Na ɔka kyerɛɛ wɔn sɛ: Sɛ wɔyɛɛ me no, saa ara na mayɛ wɔn. </content>
        </verse>
        <verse num="12">
            <content>Na wɔka kyerɛɛ no sɛ: Yɛreba abɛkyekyere wo na yɛde wo akɔhyɛ Filistifoɔ no nsa. Na Samson ka kyerɛɛ wɔn sɛ: Monka ntam nkyerɛ me sɛ mo ara deɛ, morenyɛ me hwee. </content>
        </verse>
        <verse num="13">
            <content>Na wɔka kyerɛɛ no sɛ: Dabi, na kyekyerɛ nko na yɛrebɛkyekyere woɔ de wo akɔhyɛ wɔn nsa. Na kum deɛ, yɛrenku wo. Na wɔde ntampehoma foforɔ mmienu kyekyeree no, na wɔde no foro firii ɔbotan no mu.</content>
            <content> </content>
        </verse>
        <verse num="14">
            <content> </content>
            <content> Ɔreyɛ aduru Lehi no, Filistifoɔ no bɔɔ ne so ose. Na AWURADE honhom sii ne so, na ntampehoma a ɛwɔ ne basa ho no yɛɛ sɛ asaawa a wɔde ogya aka na ne homa no sanesane firii ne nsa. </content>
        </verse>
        <verse num="15">
            <content>Na ɔhunuu afunumu abɔgye foforɔ bi, na ɔtenee ne nsa fa de kunkumm mmarima apem. </content>
        </verse>
        <verse num="16">
            <content>Na Samson kaa sɛ:</content>
            <block_quote>
                <content>Mede afunumu abɔgye,</content>
            </block_quote>
            <block_quote kind="LEFT_INDENTED">
                <content>ekuo nie, akuo mmienu nie,</content>
            </block_quote>
            <block_quote>
                <content>mede afunumu abɔgye</content>
            </block_quote>
            <block_quote kind="LEFT_INDENTED">
                <content>makunkum mmarima apem.</content>
                <content> </content>
            </block_quote>
        </verse>
        <verse num="17">
            <content>Na ɛbaa sɛ ɔwiee kasa no, ɔtoo abɔgyeɛ no mu firi ne nsam twenee, na wɔfrɛɛ hɔ sɛ Ramat-lehi.</content>
            <note_ref>1</note_ref>
            <content> </content>
        </verse>
        <verse num="18">
            <content>Na sukɔm de no sɛ, na ɔsu frɛɛ AWURADE sɛ: Wo na wode gyeɛ kɛseɛ yi ahyɛ w’akoa nsa, na afei sukɔm reku me, na mahwe momonotofoɔ nsam. </content>
        </verse>
        <verse num="19">
            <content> Na Onyankopɔn paee tokuro a ɛwɔ Lehi no mu, na nsuo firi hɔ bae, na ɔnomee. Na ne honhom sane bae na ɔnyaa nkwa. Enti wɔfrɛ hɔ En-hakore</content>
            <note_ref>2</note_ref>
            <content> a ɛwɔ Lehi de bɛsi nnɛ yi. </content>
        </verse>
        <verse num="20">
            <content> Na ɔbuu Israel atɛn Filistifoɔ berɛ no so mfirinhyia aduonu.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Ate 14.20</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Ate 14.6 </content>
        </note>
        <note num="1">
            <content kind="REF_VERSE_START">17</content>
            <content> </content>
            <content kind="STRONG_EM">RAMAT-LEHI: </content>
            <content>Asekyerɛ ne: </content>
            <content kind="EM">Abɔgyeɛ kokoɔ.</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: 1 Sa 30.12</content>
        </note>
        <note num="2">
            <content kind="REF_VERSE_START">19</content>
            <content> </content>
            <content kind="STRONG_EM">EN-HAKORE: </content>
            <content>Asekyerɛ ne: </content>
            <content kind="EM">Ɔfrɛfoɔ Asutire.</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Ate 16.31</content>
        </note>
    </chapter>
    <chapter num="16">
        <verse num="1">
            <content>Na Samson sii mu kɔɔ Gasa, na ɔkɔhunuu ɔbaa dwamamfoɔ bi hɔ, na ɔkɔɔ ne nkyɛn. </content>
        </verse>
        <verse num="2">
            <content>Na wɔka kyerɛɛ Gasafoɔ no sɛ: Samson aba ha, na wɔtwaa ne ho hyiae, na wɔtɛɛ no anadwo no kuro no pono ano, na wɔtaree dinn anadwo no nyinaa kaa sɛ: Adeɛ kye anɔpa a, yɛbɛku no. </content>
        </verse>
        <verse num="3">
            <content>Na Samson da kɔsii dasuo mu, na ɔsɔree dasuo no mu, na ɔsɔɔ kuro no apono ne aponnwa mmienu no mu, na ɔtuu ɛne akyire adaban no nyinaa, na ɔde bɔɔ akɔnkɔn soa de kɔɔ bepɔ a ɛkyerɛ Hebron anim no atifi.</content>
            <content> </content>
        </verse>
        <verse num="4">
            <content>Na ɛno akyiri no, ɔdɔɔ ɔbaa bi Sorek subonhwa mu a ne din de Delila. </content>
        </verse>
        <verse num="5">
            <content> Na Filistifoɔ asafohene baa ne nkyɛn bɛka kyerɛɛ no sɛ: Daadaa no na hwɛ adekodeɛ a n’ahoɔden kɛseɛ no wɔ mu ne adekodeɛ a yɛde bɛtumi no na yɛakyekyere no abrɛ no ase, na yɛn mu biara bɛma wo nnwetɛbena apem ne ɔha. </content>
        </verse>
        <verse num="6">
            <content>Na Delila ka kyerɛɛ Samson sɛ: Ka kyerɛ me ɛ, ɛdeɛn mu na w’ahoɔden kɛseɛ no wɔ, na ɛdeɛn na wɔde bɛkyekyere woɔ abrɛ wo aseɛ? </content>
        </verse>
        <verse num="7">
            <content>Na Samson ka kyerɛɛ no sɛ: Sɛ wɔde nhomamono nson a ɛnwoeɛ kyekyere me a, ɛnneɛ mɛhodwo, na mayɛ sɛ onipa biara. </content>
        </verse>
        <verse num="8">
            <content>Ɛnna Filistifoɔ asafohene no de nhomamono kyeaoo nson a ɛnwoeɛ brɛɛ no, na ɔde kyekyeree no. </content>
        </verse>
        <verse num="9">
            <content> Nso na ɔwɔ atɛfoɔ hyɛ pia mu. Na ɔka kyerɛɛ no sɛ: Filistifoɔ wɔ wo so oo, Samson! Na ɔtetee nhoma no mu sɛdeɛ ogya ka firaeɛ a, ɛteteɛ no. Na wɔanhunu n’ahoɔden no ase.</content>
            <content> </content>
        </verse>
        <verse num="10">
            <content>Ɛnna Delila ka kyerɛɛ Samson sɛ: Hwɛ, woasisi me, na woatwa me nkontompo. Afei mesrɛ wo, kyerɛ me deɛ wɔbɛtumi de akyekyere woɔ ɛ. </content>
        </verse>
        <verse num="11">
            <content>Na ɔka kyerɛɛ no sɛ: Sɛ wɔde ntampehoma foforɔ a wɔmfa nyɛɛ adwuma da kyekyere me a, ɛnna mɛhodwo mayɛ sɛ onipa biara. </content>
        </verse>
        <verse num="12">
            <content>Na Delila faa ntampehoma foforɔ de kyekyeree no na ɔka kyerɛɛ no sɛ: Filistifoɔ wɔ wo so oo, Samson! Nso na atɛfoɔ no hyɛ pia mu. Na ɔtete firii ne basa ho sɛ asaawa.</content>
            <content> </content>
        </verse>
        <verse num="13">
            <content>Na Delila ka kyerɛɛ Samson sɛ: Woasisi me de abɛduru sɛsɛɛ yi, na woatwa me nkontompo. Kyerɛ me deɛ wɔbɛtumi de akyekyere woɔ. Na ɔka kyerɛɛ no sɛ: Sɛ wode me tirinwi mpɛsɛmpɛsɛ nson de fra ntomaban nwono a. </content>
        </verse>
        <verse num="14">
            <content>Na ɔde akoroteaa bɔɔ mu, na ɔkaa sɛ: Filistifoɔ wɔ wo so oo, Samson! Na ɔnyane firii ne nna no mu, na ɔtuu deɛ wanwono no mu akoroteaa no ne anwonneɛ no.</content>
            <content> </content>
        </verse>
        <verse num="15">
            <content>Na ɔka kyerɛɛ no sɛ: Ɛbɛyɛ dɛn na wobɛtumi aka sɛ: Medɔ wo, na w’akoma nni me ho yi? Mprɛnsa ni a woasisi me, na wonkyerɛɛ me adekodeɛ a w’ahoɔden kɛseɛ yi wɔ mu. </content>
        </verse>
        <verse num="16">
            <content> Na ɔde ne nsɛm dwan ne ho daa nyinaa yeraa ne ho na ne kra home tee no kɔɔ owuo mu no, </content>
        </verse>
        <verse num="17">
            <content> ɛnna ɔyii n’akoma mu nyinaa ka kyerɛɛ no sɛ: Yiwan nkaa m’atifi da, ɛfiri sɛ Nyankopɔn hotuafoɔ ne me firi me na yam; sɛ wɔyi me tiri a, na m’ahoɔden bɛfiri me ho, na mahodwo mayɛ sɛ onipa biara.</content>
            <content> </content>
        </verse>
        <verse num="18">
            <content>Na Delila hunuu sɛ waka no n’akoma mu asɛm nyinaa no, ɔsoma maa wɔkɔfrɛfrɛɛ Filistifoɔ asafohene no sɛ: Mommra prɛko yi, ɛfiri sɛ waka me n’akoma mu asɛm nyinaa. Na Filistifoɔ asafohene no baa ne nkyɛn, na wɔkurakura sika no wɔn nsam. </content>
        </verse>
        <verse num="19">
            <content>Na ɔdedaa no ne nankoroma so, na ɔfrɛɛ ɔbarima bi maa no bɛyii ne tirinwi mpɛsɛmpɛsɛ nson no, na ɔfirii aseɛ brɛɛ no ase, na n’ahoɔden no firii ne ho kɔe. </content>
        </verse>
        <verse num="20">
            <content> Na ɔkaa sɛ: Filistifoɔ wɔ wo so oo, Samson! Na ɔnyane firii ne nna no mu, na ɔse: Mɛfiri adi sɛ kane no, na mawoso me ho. Nanso ɔno deɛ, na ɔnnim sɛ AWURADE afiri ne ho. </content>
        </verse>
        <verse num="21">
            <content>Na Filistifoɔ no kyeree no tutuu n’ani, na wɔde no kɔɔ Gasa, na wɔde kɔbere mfrafraeɛ nkɔnsɔnkɔnsɔn guu no, na ɔyam ayuo apokyerɛfoɔ fie. </content>
        </verse>
        <verse num="22">
            <content>Na ne tirinwi firi aseɛ fui, n’ayie no akyi.</content>
            <content> </content>
        </verse>
        <verse num="23">
            <content> </content>
            <content> Na Filistifoɔ asafohene no hyiaa sɛ wɔrebɛbɔ afɔdeɛ kɛseɛ ama wɔn nyame Dagon na wɔagye wɔn ani; na wɔkaa sɛ: Yɛn nyame de yɛn tamfo Samson ahyɛ yɛn nsa. </content>
        </verse>
        <verse num="24">
            <content>Na ɔman no hunuu no no, wɔyii wɔn nyame no ayɛ, na wɔkaa sɛ: Yɛn nyame de yɛn tamfo ne yɛn asase sɛefoɔ a wakunkum yɛn mu pii no ahyɛ yɛn nsa. </content>
        </verse>
        <verse num="25">
            <content>Na berɛ a na wɔn ani agyeɛ no, wɔkaa sɛ: Momfrɛ Samson na ɔmmɛgoro nkyerɛ yɛn. Na wɔkɔfrɛɛ Samson firii apokyerɛfoɔ fie bae, na ɔgoroo wɔn anim, na wɔde no gyinaa adum no ntam. </content>
        </verse>
        <verse num="26">
            <content>Na Samson ka kyerɛɛ abɔfra a ɔkura ne nsa no sɛ: Gyaa me na mensosɔ adum mmienu a ɛdan no si soɔ no mu, na mentwere. </content>
        </verse>
        <verse num="27">
            <content>Nso na mmarima ne mmaa ayɛ efie hɔ ma, na Filistifoɔ asafohene nyinaa nso wɔ hɔ, na mmarima ne mmaa bɛyɛ mpensa wɔ ɛdan no atifi rehwɛ Samson agorɔ no.</content>
            <content> </content>
        </verse>
        <verse num="28">
            <content>Na Samson frɛɛ AWURADE sɛ: AWURADE Nyankopɔn, afei kae me, na hyɛ me den prɛko pɛ yi nko ara, Onyankopɔn, na mentɔ m’ani mmienu yi so were prɛko Filistifoɔ so. </content>
        </verse>
        <verse num="29">
            <content>Na Samson sosɔɔ mfimfini adum mmienu a ɛdan no si soɔ na ɛso no no mu, na ɔde ne nifa sɔɔ baako mu na ɔde benkum sɔɔ baako mu. </content>
        </verse>
        <verse num="30">
            <content>Na Samson kaa sɛ: Ma me ne Filistifoɔ no nwuwu! Na ɔde n’ahoɔden nyinaa kuntunii, na efie no dwiri guu asafohene no ne nnipa a wɔwɔ mu no nyinaa so. Na awufoɔ a ɔmaa wɔwuiɛ ne wuo mu dɔɔso sene wɔn a ɔmaa wɔwuiɛ ne nkwa berɛ mu. </content>
        </verse>
        <verse num="31">
            <content> Ɛnna ne nuanom ne n’agya fie nyinaa siane kɔ kɔfaa no de no foro ba bɛsiee no Sora ne Estaol ntam wɔ n’agya Manoa asieeɛ. Na ɔno deɛ, ɔbuu Israel atɛn mfirinhyia aduonu.</content>
        </verse>
        <note kind="CROSS_REFERENCES">
            <content kind="REF_VERSE_START">5</content>
            <content>: Ate 14.15</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Ate 15.14</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Ate 14.17</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Ate 13.5</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: 1 Sa 16.14</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: 1 Sa 5.2 </content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Ate 13.25; 15.20</content>
        </note>
    </chapter>
    <chapter num="17">
        <verse num="1">
            <content>Na ɔbarima bi wɔ hɔ a ɔfiri Efraim bepɔ soɔ a wɔfrɛ no Mika. </content>
        </verse>
        <verse num="2">
            <content> Na ɔka kyerɛɛ ne na sɛ: Dwetɛ apem ne ɔha a wɔbɛfaeɛ, a wo deɛ, wobɔɔ ho dua na wokaa no m’aso mu nso no, hwɛ, dwetɛ no wɔ me nkyɛn, me na mefaeɛ. Na ne na kaa sɛ: AWURADE nhyira me ba. </content>
        </verse>
        <verse num="3">
            <content>Na ɔdanee dwetɛ apem ne ɔha no maa ne na. Ne ne na kaa sɛ: Yie na mayi dwetɛ no afiri me nsam ayɛ no kronkron ama AWURADE, sɛ wɔmfa mma me ba, na wɔmfa nyɛ ohoni a wɔasene ne agudeɛ; enti nso mɛdane ama wo. </content>
        </verse>
        <verse num="4">
            <content> Na ɔdanee dwetɛ no maa ne na bio. Na ne na faa dwetɛ ahanu de maa ogufoɔ, na ɔde yɛɛ senhoni ne agudeɛ, na ɛwɔ Mika fie. </content>
        </verse>
        <verse num="5">
            <content> Nso na ɔbarima Mika no wɔ nyamefie, na ɔyɛɛ asɔfotadeɛ ne abusua ahoni, na ɔhyɛɛ ne mma mu baako sɔfoɔ, na ɔbɛyɛɛ ne sɔfoɔ. </content>
        </verse>
        <verse num="6">
            <content> Nna no mu no, na ɔhene biara nni Israel, obiara yɛ deɛ ɛtene n’ani soɔ.</content>
            <content> </content>
        </verse>
        <verse num="7">
            <content> </content>
            <content> Na aberanteɛ bi wɔ hɔ a ɔfiri Betlehem Yuda, Yuda abusua bi mu; na ɔyɛ Lewini, na ɔkɔyɛɛ hɔ hɔhoɔ. </content>
        </verse>
        <verse num="8">
            <content>Na ɔbarima no firii Betlehem Yuda kuro no mu sɛ ɔrekɔ baabiara a ɔbɛnya; na n’akwantuo no mu, ɔduruu Mika fie wɔ Efraim bepɔ so. </content>
        </verse>
        <verse num="9">
            <content>Na Mika ka kyerɛɛ no sɛ: Ɛhe na wofiri reba yi? Na ɔka kyerɛɛ no sɛ: Meyɛ Lewini a mefiri Betlehem Yuda, na menam merekɔtena baabiara a mɛnya. </content>
        </verse>
        <verse num="10">
            <content>Na Mika ka kyerɛɛ no sɛ: Ɛne me ntena ɛ, na yɛ me agya ne sɔfoɔ, na mɛma wo dwetɛ du afirinhyia ne atadeɛ baako ne w’aduane. Na Lewini no hyɛnee mu. </content>
        </verse>
        <verse num="11">
            <content>Na Lewini no penee sɛ ɔne ɔbarima no bɛtena, na aberanteɛ no yɛɛ no sɛ ne mmammarima mu baako. </content>
        </verse>
        <verse num="12">
            <content>Na Mika hyɛɛ Lewini no sɔfoɔ, na aberanteɛ no bɛyɛɛ ne sɔfoɔ, na ɔtenaa Mika fie. </content>
        </verse>
        <verse num="13">
            <content>Na Mika kaa sɛ: Afei na mahunu sɛ AWURADE rebɛyɛ me yie sɛ manya Lewini a ɔdi me sɔfoɔ yi.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Lew 5.1</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Yes 40.19</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Ate 8.27</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Ate 18.1; 19.1; 21.25</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Ate 18.3 </content>
        </note>
    </chapter>
    <chapter num="18">
        <verse num="1">
            <content> </content>
            <content> Nna no mu no, na ɔhene biara nni Israel; na nna no mu nso na Danfoɔ abusuakuo no rehwehwɛ agyapadeɛ atena so, ɛfiri sɛ ɛde bɛsi saa berɛ no na agyapadeɛ bi nnya mmɛtɔɔ wɔn fam Israel mmusuakuo no mu. </content>
        </verse>
        <verse num="2">
            <content> Na Danfoɔ no somaa wɔn abusua mu mmarima baanum, wɔn mu mmarima a wɔyɛ nnam, firii Sora ne Estaol, sɛ wɔnkɔsra asase no na wɔnhwehwɛ mu, na wɔka kyerɛɛ wɔn sɛ: Monkɔ nkɔhwɛ asase no so. Na wɔduruu Efraim bepɔ so Mika fie, na wɔdaa hɔ. </content>
        </verse>
        <verse num="3">
            <content> Wɔwɔ Mika fie ho no, wɔtee aberanteɛ Lewini no nne, na wɔmanee hɔ, na wɔka kyerɛɛ no sɛ: Hwan na ɔde wo baa ha? Na ɛdeɛn na woreyɛ no ha? Na ɛdeɛn nso na wowɔ wɔ ha? </content>
        </verse>
        <verse num="4">
            <content>Na ɔka kyerɛɛ wɔn sɛ: Sɛɛ ne sɛɛ na Mika ne me adie, na wabɔ me paa, na mabɛyɛ ne sɔfoɔ. </content>
        </verse>
        <verse num="5">
            <content>Na wɔka kyerɛɛ no sɛ: Bisa Onyankopɔn ɛ, na yɛnhunu sɛ yɛn kwan a yɛnam soɔ yi bɛyɛ siadeɛ kwan anaa? </content>
        </verse>
        <verse num="6">
            <content>Na ɔsɔfoɔ no ka kyerɛɛ wɔn sɛ: Momfa asomdwoeɛ nkɔ. AWURADE anim na mo kwan a monam mu no da.</content>
            <content> </content>
        </verse>
        <verse num="7">
            <content>Na mmarima baanum no sii mu kɔduruu Lais; na wɔhunuu ɔman a ɛwɔ hɔ no sɛ wɔte hɔ dwoodwoo, sɛdeɛ Sidonfoɔ amanneɛ teɛ, wɔte hɔ komm ne dwoodwoo, na obi nni hɔ a ɔka wɔn biribiara mu na ɔdi tumi asase no soɔ, na wɔne Sidonfoɔ no ntam ware, na wɔne obi nni asɛm biara.</content>
            <content> </content>
        </verse>
        <verse num="8">
            <content>Na wɔbaa wɔn nuanom nkyɛn wɔ Sora ne Estaol; na wɔn nuanom no ka kyerɛɛ wɔn sɛ: Amanneɛ? </content>
        </verse>
        <verse num="9">
            <content>Na wɔse: Momma yɛnsɔre na yɛnkɔ wɔn so, ɛfiri sɛ yɛahunu asase no, na hwɛ, ɛyɛ papaapa. Na mo deɛ, moayɛ komm yi ɛ? Monntwentwɛn, na monkɔ hɔ nkɔfa asase no. </content>
        </verse>
        <verse num="10">
            <content>Mokɔ a, mobɛto ɔman a wɔte hɔ dwoodwoo; asase no so, na Onyankopɔn de ahyɛ mo nsa; baabi a asase so adeɛ biara nyɛ na hɔ.</content>
            <content> </content>
        </verse>
        <verse num="11">
            <content>Ɛnna Danfoɔ abusua no mu mmarima ahansia a wɔahyehyɛ akodeɛ tu firii Sora ne Estaol. </content>
        </verse>
        <verse num="12">
            <content>Na wɔkɔe kɔkyeree nsraban Kiriat-yearim wɔ Yuda. Ɛno nti wɔfrɛ hɔ Mahane-dan</content>
            <note_ref>1</note_ref>
            <content> de bɛsi nnɛ. Hwɛ, ɛwɔ Kiriat-yearim akyi. </content>
        </verse>
        <verse num="13">
            <content> Na wɔtwaa mu hɔ kɔɔ Efraim bepɔ so, na wɔduruu Mika fie.</content>
            <content> </content>
        </verse>
        <verse num="14">
            <content> </content>
            <content> Ɛnna mmarima baanum a wɔkɔsraa asase no bua see wɔn nuanom no sɛ: Monim sɛ asɔfotadeɛ ne abusua ahoni a wɔasene ne agudeɛ wɔ adan yi mu? Na afei monhwɛ deɛ mobɛyɛ. </content>
        </verse>
        <verse num="15">
            <content>Na wɔmanee hɔ, na wɔduruu aberanteɛ Lewini no fie a ɛyɛ Mika fie, na wɔkyeaa no. </content>
        </verse>
        <verse num="16">
            <content>Na mmarima ahansia a wɔahyehyɛ akodeɛ a wɔfiri Danfoɔ no mu no gyinaa aboboano. </content>
        </verse>
        <verse num="17">
            <content>Na mmarima baanum a wɔkɔsraa asase no kɔ kɔhyɛnee hɔ faa ohoni a wɔasene ne asɔfotadeɛ ne abusua ahoni ne agudeɛ no, nso na ɔsɔfoɔ no ne mmarima ahansia a wɔahyehyɛ akodeɛ no gyina aboboɔ no ano. </content>
        </verse>
        <verse num="18">
            <content>Na yeinom kɔhyɛnee Mika fie kɔfaa ohoni a wɔasene, asɔfotadeɛ ne abusua ahoni ne agudeɛ no no, ɔsɔfoɔ no ka kyerɛɛ wɔn sɛ: Ɛdeɛn na moreyɛ yi? </content>
        </verse>
        <verse num="19">
            <content>Na wɔka kyerɛɛ no sɛ: Yɛ komm, fa wo nsa mua w’ano na ɛne yɛn nkɔ, na yɛ yɛn agya ne ɔsɔfoɔ. Ɛyɛ ma wo sɛ wobɛdi sɔfoɔ ama onipa baako fie anaasɛ wobɛdi sɔfoɔ ama Israel mu abusuakuo ne abusua? </content>
        </verse>
        <verse num="20">
            <content>Ɛnna ɔsɔfoɔ no penee soɔ, na ɔfaa asɔfotadeɛ ne abusua ahoni ne ohoni a wɔasene no, na ɔde kɔɔ ɛdɔm no mu.</content>
            <content> </content>
        </verse>
        <verse num="21">
            <content>Ɛnna wɔdanee wɔn ho de kɔeɛ, na wɔmaa mmɔfra ne afieboa ne nnoɔma a ɛho hia dii wɔn anim. </content>
        </verse>
        <verse num="22">
            <content>Wɔne Mika fie ntam twee ara yie no, wɔfrɛfrɛɛ nnipa a ɛwɔ afie a ɛbemmɛn Mika fie no mu no bɛhyiae, na wɔtii Danfoɔ no. Na wɔteaa mu frɛɛ Danfoɔ no, </content>
        </verse>
        <verse num="23">
            <content>na wɔdanedanee wɔn ho ka kyerɛɛ Mika sɛ: Ɛdeɛn na ɛreyɛ woɔ na wode ɛdɔm a ɛte sɛɛ reba yi? </content>
        </verse>
        <verse num="24">
            <content>Na ɔse: M’anyame a meyɛeɛ ne ɔsɔfoɔ no, moafa de rekɔ, na ɛdeɛn na mewɔ bio? Na afei adɛn na moka kyerɛ me sɛ: Ɛdeɛn na ɛreyɛ woɔ, yi? </content>
        </verse>
        <verse num="25">
            <content>Na Danfoɔ no ka kyerɛɛ no sɛ: Mma wɔnnte wo nne wɔ yɛn mu, na mmarima a wɔn bo afuo ammɛto anhyɛ mo so, na woanhwere wo nkwa ne wo fiefoɔ deɛ. </content>
        </verse>
        <verse num="26">
            <content>Na Danfoɔ no sii wɔn kwan so kɔe. Na Mika hunuu sɛ wɔn ho yɛ den sene no no, ɔdanee ne ho sane baa ne fie.</content>
            <content> </content>
        </verse>
        <verse num="27">
            <content>Na wɔn deɛ, wɔfaa nnoɔma a Mika yɛeɛ no ne ɔsɔfoɔ a ɔnyaeɛ no kɔ kɔduruu Lais, ɔman a wɔwɔ hɔ komm na wɔte hɔ dwoodwoo no, na wɔde nkrantɛ ano kunkumm wɔn, na wɔde ogya hyee kuro no. </content>
        </verse>
        <verse num="28">
            <content>Na ɔgyefoɔ biara amma, ɛfiri sɛ ɛne Sidon ware, na na wɔne obiara biara nni twaka; na ɛda bonhwa a ɛde kɔ Bet-rehob no mu. Na wɔkyekyeree kuro no tenaa mu, </content>
        </verse>
        <verse num="29">
            <content> na wɔtoo kuro no din Dan, sɛdeɛ wɔn agya Dan a wɔwoo no maa Israel no din teɛ; nanso anka akane no na kuro no din de Lais. </content>
        </verse>
        <verse num="30">
            <content> Na Danfoɔ no de ohoni a wɔasene no sii hɔ fae, na Mose</content>
            <note_ref>2</note_ref>
            <content> ba Gersom ba Yonatan ne ne mma dii asɔfoɔ maa Dan abusuakuo no de kɔsii asase no tukorɔ da so. </content>
        </verse>
        <verse num="31">
            <content> Na wɔde Mika honi a wɔasene a ɔyɛeɛ no sii hɔ fae nna a Nyankopɔn fie no wɔ Silo no nyinaa.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Ate 17.6; 1.34 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Ate 13.25</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Ate 17.7</content>
        </note>
        <note num="1">
            <content kind="REF_VERSE_START">12</content>
            <content> </content>
            <content kind="STRONG_EM">MAHANE-DAN </content>
            <content>Asekyerɛ ne: </content>
            <content kind="EM">Dan nsraban</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Ate 17.1</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Ate 17.4-5 </content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Yos 19.47</content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: 1 Ah 12.29</content>
        </note>
        <note num="2">
            <content kind="REF_VERSE_START">30</content>
            <content> </content>
            <content>Hebri no ka no sɛ: </content>
            <content kind="EM">Manase ba</content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Yos 18.1</content>
        </note>
    </chapter>
    <chapter num="19">
        <verse num="1">
            <content> </content>
            <content> Na nna no mu a ɔhene biara nni Israel no, na Lewini bi wɔ hɔ, na ɔkɔyɛɛ hɔhoɔ Efraim bepɔ asase no so akyirikyiri baabi na ɔkɔfaa mpena bi firii Betlehem Yuda. </content>
        </verse>
        <verse num="2">
            <content>Na ne mpena no firii n’akyi kɔbɔɔ adwaman, na ɔfirii ne nkyɛn kɔɔ n’agya fie Betlehem Yuda na ɔkɔdii hɔ nna bi, abosome nnan. </content>
        </verse>
        <verse num="3">
            <content>Na ne kunu no sɔre tii no sɛ ɔrekɔka no abodwosɛm na ɔde no asane aba, na n’abɔfra ne mfunumu mmienu ka ne ho. Na ɔbaa no de no kɔɔ n’agya fie; na ababaa no agya hunuu no no, ɔde anigyeɛ hyiaa no. </content>
        </verse>
        <verse num="4">
            <content>Na n’ase, ababaa no agya no, worɔɔ no, na ɔtenaa ne nkyɛn nnansa. Na wɔdidii, nomee na wɔtenaa hɔ. </content>
        </verse>
        <verse num="5">
            <content>Na da a ɛtɔ so nnan no, ɔsɔree anɔpatutu, na ɔsiesiee ne ho sɛ anka ɔresim; na ababaa no agya no ka kyerɛɛ no sɛ: Fa paanoo afono ma bi dwodwo w’akoma, na ɛno akyiri no, moasi kwan so. </content>
        </verse>
        <verse num="6">
            <content>Na wɔtenatenaa ase, na wɔn baanu no nyinaa didii na wɔnomee. Na ababaa no agya no ka kyerɛɛ ɔbarima no sɛ: Pene ɛ, na da anadwo yi, na gye w’ani. </content>
        </verse>
        <verse num="7">
            <content>Na ɔbarima no sɔree sɛ ɔresim no, n’ase no worɔɔ no, na ɔtenaa ase daa hɔ. </content>
        </verse>
        <verse num="8">
            <content>Na ɛda a ɛtɔ so nnum no, ɔsɔree anɔpatutu sɛ ɔrekɔ. Na ababaa no agya no kaa sɛ: Dwodwo w’akoma, na montwɛn nkɔsi sɛ owia bɛdane ne ho; na wɔn baanu no didii. </content>
        </verse>
        <verse num="9">
            <content>Na ɔbarima no sɔree sɛ ɔrekɔ, ɔno ne ne mpena ne n’abɔfra no. Na n’ase, ababaa no agya no, ka kyerɛɛ no sɛ: Enwunu redwo na adeɛ reyɛ asa, monna ɛ, hwɛ, adesaeɛ abɛn, da ha na gye w’ani, na ɔkyena moatua nhema atu mo kwan akɔ wo fie.</content>
            <content> </content>
        </verse>
        <verse num="10">
            <content> </content>
            <content> Na ɔbarima no ampene sɛ ɔbɛda hɔ anadwo no; na ɔsɔre kɔe, na ɔkɔduruu Yebus (a ɛne Yerusalem) no ntentensoɔ; na mfunumu mmienu a wɔahyehyɛ wɔn no ne ne mpena no ka no ho.</content>
            <content> </content>
        </verse>
        <verse num="11">
            <content>Wɔduruu Yebus no, na adeɛ resa pa ara. Na abɔfra no ka kyerɛɛ ne wura no sɛ: Ma yɛmmane nkɔ Yebusifoɔ kuro yi mu nkɔda hɔ. </content>
        </verse>
        <verse num="12">
            <content>Na ne wura ka kyerɛɛ no sɛ: Mma yɛmmmane nnkɔ ananafoɔ a Israelfoɔ mu bi nni ha kuro mu, na yɛntwam nkɔ Gibea. </content>
        </verse>
        <verse num="13">
            <content>Na ɔka kyerɛɛ n’abɔfra no sɛ: Duom na yɛmmɛn nkuro no mu baako nkɔda Gibea anaa Rama. </content>
        </verse>
        <verse num="14">
            <content>Na wɔtwaa mu kɔe, na owia kɔtɔɔ wɔn wɔ Gibea a ɛyɛ Benyamin deɛ no ho. </content>
        </verse>
        <verse num="15">
            <content>Na wɔmane kɔɔ hɔ sɛ wɔrekɔda Gibea. Na ɔduruiɛ no, ɔtenaa kuro no abɔntene so, na obiara ammɛfa wɔn ankɔ ne fie sɛ wɔnkɔda hɔ.</content>
            <content> </content>
        </verse>
        <verse num="16">
            <content>Na hwɛ, akɔkoraa bi firi n’adwuma ano afuom anwummerɛ bae; na onipa no firi Efraim bepɔ so na ɔbɛyɛɛ hɔhoɔ Gibea, na kurom hɔfoɔ yɛ Benyaminfoɔ. </content>
        </verse>
        <verse num="17">
            <content>Na ɔmaa n’ani so, na ɔhunuu ɔbarima kwantenni no, kuro no abɔntene so, na akɔkoraa no ka kyerɛɛ no sɛ: Ɛhe na worekorɔ, na ɛhe nso na wofire? </content>
        </verse>
        <verse num="18">
            <content>Na ɔka kyerɛɛ no sɛ: Yɛfiri Betlehem Yuda retwam akɔ Efraim bepɔ asase no so akyirikyiri baabi; ɛhɔ na mefire na mekɔɔ Betlehem Yuda. Na AWURADE fie na merekorɔ yi, nso obiara mmɛfa me nkɔsoɛ ne fie. </content>
        </verse>
        <verse num="19">
            <content>Nanso ɛserɛ ne aduane wɔ hɔ ma yɛn mfunumu no, na paanoo ne nsa wɔ hɔ ma me ne w’afenaa ne abɔfra a ɔka wo nkoa ho no nso, biribiara nhia yɛn. </content>
        </verse>
        <verse num="20">
            <content>Na akɔkoraa no kaa sɛ: Asomdwoeɛ nka wo. Ma deɛ ɛhia woɔ nyinaa nna me so. Abɔntene so nko ara na nna! </content>
        </verse>
        <verse num="21">
            <content>Na ɔde no kɔɔ ne fie, na ɔmaa mfunumu no aduane, na wɔhohoroo wɔn nan ho, na wɔdidi nomee.</content>
            <content> </content>
        </verse>
        <verse num="22">
            <content> </content>
            <content> Wɔn deɛ, wɔrema wɔn bo atɔ wɔn yam no, hwɛ, kurom hɔfoɔ mma busufoɔ bi bɛtwaa efie no ho hyiae, na wɔpempem ɛpono no, na wɔka kyerɛɛ efiewura akɔkoraa no sɛ: Fa ɔbarima a ɔbɛsoɛɛ wo fie no firi adi bra na yɛne no nna. </content>
        </verse>
        <verse num="23">
            <content> Na ɔbarima efiewura no firii adi kɔɔ wɔn nkyɛn hɔ kɔka kyerɛɛ wɔn sɛ: Dabi, me nuanom, monnyɛ adebɔne yi! Sɛ ɔbarima yi anya abɛsoɛ me fie yi, monnni nkwaseasɛm yi. </content>
        </verse>
        <verse num="24">
            <content>Na me ba ɔbaabunu, ne ne mpena nie, momma memfa wɔn mfiri adi na mommrɛ wɔn ase na monyɛ wɔn deɛ ɛyɛ wɔ mo ani soɔ. Na ɔbarima yi deɛ, monnyɛ no nkwaseadeɛ a ɛte sɛɛ. </content>
        </verse>
        <verse num="25">
            <content>Nanso mmarima no ampɛ sɛ wɔbɛtie no; ɛnna ɔbarima no sɔɔ ne mpena no mu de no firii adi brɛɛ wɔn abɔntene soɔ; na wɔne no dae yɛɛ no biribiara a wɔpɛ anadwo no ara kɔsii anɔpa, na adeɛ kyeeɛ no, wɔgyaa no maa no kɔe. </content>
        </verse>
        <verse num="26">
            <content>Na anim reyɛ abae no, ɔbaa no bae, na ɔbɛhwee ɔbarima no fie a ne wura wɔ mu no pono ano daa hɔ kɔsii sɛ anim teteeɛ.</content>
            <content> </content>
        </verse>
        <verse num="27">
            <content>Na ne wura no sɔree anɔpa hinii efie no apono firii adi sɛ ɔrekɔ ne kwan no, na hwɛ, ne mpena no da efie no pono no ano, na ne nsa gu aponnwa aseɛ deɛ no so. </content>
        </verse>
        <verse num="28">
            <content>Na ɔka kyerɛɛ no sɛ: Sɔre na yɛnkɔ. Na obiara annye so. Ɛnna ɔbarima no faa no too afunumu no soɔ, na ɔsɔre kɔɔ ne kurom. </content>
        </verse>
        <verse num="29">
            <content> Na ɔduruu ne fie no, ɔfaa sekan na ɔsɔɔ ne mpena no mu de fefaa ne nnompe ntam kyɛɛ ne mu asinasini dummienu, na ɔmaa wɔde kɔɔ Israel asase nyinaa so. </content>
        </verse>
        <verse num="30">
            <content>Na obiara a ɔhunuiɛ no, ɔkaa sɛ: Wɔnyɛe nso wɔnhunuu saa adeɛ yi bi da ɛfiri da a Israelfoɔ firi Misraim baeɛ de bɛduru nnɛ da yi; monnwene yei ho mo tirim, montu ho fo na monkasa.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Ate 17.6 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Ate 1.21; 1 Be 11.4 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Gye 19.4-5 </content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Gye 19.7</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: 1 Sa 11.7</content>
        </note>
    </chapter>
    <chapter num="20">
        <verse num="1">
            <content> </content>
            <content> Ɛnna Israelfoɔ nyinaa tuiɛ, na asafo no ano bɛhyiaa sɛ onipa baako, ɛfiri Dan kɔsi Beer-seba ne Gilead asase, na wɔbaa Mispa AWURADE nkyɛn. </content>
        </verse>
        <verse num="2">
            <content>Na ɔman no nyinaa, Israel mmusuakuo nyinaa mu mpanimfoɔ no, bɛgyinaa Nyankopɔn man dwabɔ no mu, wɔyɛ mmarima mpemahanan a wɔnam anammɔn mu a wɔtwe nkrantɛ. </content>
        </verse>
        <verse num="3">
            <content>(Na Benyaminfoɔ tee sɛ Israelfoɔ asim kɔ Mispa.) Na Israelfoɔ no kaa sɛ: Monka nkyerɛ yɛn, ɛyɛɛ dɛn na wɔyɛɛ bɔne a ɛte seyie? </content>
        </verse>
        <verse num="4">
            <content> Ɛnna ɔbarima Lewini a ɔyɛ ɔbaa a wɔdii no awuo no kunu no buaa sɛ: Meduruu Gibea a ɛyɛ Benyamin deɛ no mu, me ne me mpena no, na yɛbɛdaa hɔ. </content>
        </verse>
        <verse num="5">
            <content>Na Gibeafoɔ no sɔre tiaa me, na me nti wɔtwaa efie no ho hyiaa anadwo, anka me na wɔrepɛ me aku me, na me mpena no, wɔbrɛɛ no ase ara ma no wui. </content>
        </verse>
        <verse num="6">
            <content>Na mesɔɔ me mpena no mu twitwaa no asinasini, na memaa wɔde kɔɔ Israel agyapadeɛ asase nyinaa so, ɛfiri sɛ wɔayɛ abusudeɛ ne nkwaseadeɛ Israel mu. </content>
        </verse>
        <verse num="7">
            <content>Na afei mo Israelfoɔ nyinaa nie, momma yɛn mo adwene ne afotuo wɔ ha yi ara.</content>
            <content> </content>
        </verse>
        <verse num="8">
            <content>Na ɔman no nyinaa sɔre gyinaa sɛ ɔbarima baako kaa sɛ: Yɛn mu biara renkɔ ntomadan mu, na yɛn mu biara remmane ne fie. </content>
        </verse>
        <verse num="9">
            <content>Na afei yei ne asɛm a yɛne Gibea bɛdie, yɛbɛkɔ wɔn so, ntonto so, </content>
        </verse>
        <verse num="10">
            <content>na yɛayi nnipa ɔha mu du Israel mmusuakuo nyinaa mu ne apem mu ɔha ne mpemdu mu apem, na wɔakɔfa aduane abrɛ ɔman no, na sɛ wɔba a, wɔabɛyɛ Gibea a ɛwɔ Benyamin sɛ nkwaseasɛm a wɔdii no Israel mu no nyinaa teɛ. </content>
        </verse>
        <verse num="11">
            <content>Na Israel mmarima no nyinaa kɔhyia tiaa kuro no; na wɔapam ayɛ sɛ ɔbarima baako.</content>
            <content> </content>
        </verse>
        <verse num="12">
            <content>Na Israel mmusuakuo somaa nnipa maa wɔkɔɔ Benyamin abusuakuo nyinaa mu kaa sɛ: Ɛdeɛn adebɔne ara ne deɛ wɔayɛ no mo mu yi? </content>
        </verse>
        <verse num="13">
            <content>Na afei monyi mma busufoɔ a wɔwɔ Gibea no mmra na yɛnku wɔn, na yɛnyi bɔne no mfiri Israel. Na Benyaminfoɔ no ampɛ sɛ wɔtie wɔn nuanom Israelfoɔ nne. </content>
        </verse>
        <verse num="14">
            <content>Na Benyaminfoɔ no fifiri nkuro mu bɛboaa wɔn ano Gibea, sɛ wɔbɛfiri ne Israelfoɔ no akɔko. </content>
        </verse>
        <verse num="15">
            <content>Na wɔkan Benyaminfoɔ no da no ara, wɔn a wɔfifiri nkuro mu, nnipa mpemaduonu nsia a wɔtwe nkrantɛ; ɛsono Gibeafoɔ a wɔkan wɔn a wɔyɛ mmarima a wɔayi wɔn ahanson no. </content>
        </verse>
        <verse num="16">
            <content>Dɔm yi nyinaa mu mmarima a wɔayi wɔn ahanson yɛ abenkum, wɔn nyinaa tumi to enwi mu ntɔmmoɔ a ɛmfom. </content>
        </verse>
        <verse num="17">
            <content>Na Israel mmarima a wɔkan wɔn no, wɔyi Benyamin firi mu a, wɔyɛ mmarima mpemahanan a wɔtwe nkrantɛ. Yeinom nyinaa yɛ mmarima akofoɔ.</content>
            <content> </content>
        </verse>
        <verse num="18">
            <content> </content>
            <content> Na Israelfoɔ sɔree, na wɔsii mu kɔɔ Betel kɔbisaa Onyankopɔn; na wɔse: Yɛn mu hwan na ɔnkɔ kane ne Benyaminfoɔ no nkɔko? Na AWURADE kaa sɛ: Yuda nkɔ kane.</content>
            <content> </content>
        </verse>
        <verse num="19">
            <content>Na Israelfoɔ no sɔree anɔpa kɔkyeree Gibea so nsraban. </content>
        </verse>
        <verse num="20">
            <content>Na Israel mmarima no tu kɔɔ sɛ wɔne Benyamin rekɔko, na Israel mmarima no twitwaa wɔn so mpasua wɔ Gibea. </content>
        </verse>
        <verse num="21">
            <content>Na Benyaminfoɔ no firii adi firii Gibea, na wɔbɛkaa Israel mmarima mpemaduonu mmienu guu fam da no ara. </content>
        </verse>
        <verse num="22">
            <content>Na Israel mmarima dɔm no miaa wɔn ani, na wɔtwitwaa wɔn mpasua bio deɛ wɔtwitwaa no da a ɛdi kan hɔ no ara. </content>
        </verse>
        <verse num="23">
            <content>Na Israelfoɔ no kɔ kɔsuu AWURADE anim kɔsii anwummerɛ, na wɔbisaa AWURADE kaa sɛ: Mentwe mpini bio na me ne me nua Benyamin mma nkɔko? Na AWURADE kaa sɛ: Monkɔ ne so.</content>
            <content> </content>
        </verse>
        <verse num="24">
            <content>Na Israelfoɔ no pinkyɛɛ Benyaminfoɔ baa wɔn so da a ɛtɔ so mmienu no. </content>
        </verse>
        <verse num="25">
            <content> Na Benyamin firii adi firii Gibea da a ɛtɔ so mmienu no, na wɔkaa Israelfoɔ no mu mmarima mpem dunwɔtwe guu fam bio, yeinom nyinaa yɛ mmarima a wɔtwe nkrantɛ.</content>
            <content> </content>
        </verse>
        <verse num="26">
            <content> </content>
            <content> Ɛnna Israelfoɔ no nyinaa ne ɔman no nyinaa sii mu kɔɔ Betel, na wɔsui, na wɔtenaa AWURADE anim hɔ dii abuada da no de kɔsii anwummerɛ, na wɔbobɔɔ hyeɛ afɔdeɛ ne asomdwoeɛ afɔdeɛ AWURADE anim. </content>
        </verse>
        <verse num="27">
            <content>Na Israelfoɔ no bisaa AWURADE, (ɛfiri sɛ ɛhɔ na na Nyankopɔn apam adaka no wɔ nna no mu, </content>
        </verse>
        <verse num="28">
            <content> na Aaron ba Eleasa ba Pinehas na ɔgyina n’anim nna no mu.) Na wɔkaa sɛ: Memfiri adi bio ne me nua Benyamin mma nkɔko anaasɛ mennyae? Na AWURADE kaa sɛ: Monkɔ, na ɔkyena mede no bɛhyɛ mo nsa.</content>
            <content> </content>
        </verse>
        <verse num="29">
            <content>Ɛnna Israel de atɛfoɔ twaa Gibea ho hyiaeɛ. </content>
        </verse>
        <verse num="30">
            <content>Na Israelfoɔ no sii mu kɔɔ Benyaminfoɔ no so da a ɛtɔ so mmiɛnsa no, na wɔtwitwaa Gibea so mpasua sɛ kane no. </content>
        </verse>
        <verse num="31">
            <content>Na Benyaminfoɔ no firii adi bɛhyiaa dɔm no, na wɔtwee wɔn firii kuro no mu, na wɔfirii aseɛ bobɔɔ nnipa no bi kunkum wɔn sɛ kane no, atempɔn a baako kɔ Betel na baako nso kɔ Gibea petee mu no so, Israel mu mmarima bɛyɛ aduasa. </content>
        </verse>
        <verse num="32">
            <content>Na Benyaminfoɔ no kaa sɛ: Wɔadi yɛn anim nkoguo sɛ kane no. Na Israelfoɔ kaa sɛ: Momma yɛnnwane, na yɛntwe wɔn mfiri kuro no mu mmra atempɔn so. </content>
        </verse>
        <verse num="33">
            <content>Na Israel mmarima no nyinaa sɔresɔre firii wɔn afa, na wɔkɔtwaa mpasua wɔ Baal-tamar. Na Israel atɛfoɔ no firii adi firii wɔn afa, Geba bodan no ho. </content>
        </verse>
        <verse num="34">
            <content>Na mmarima mpemdu a wɔayi wɔn Israel nyinaa mu no bɛfirii Gibea nkyɛn mu, na ɔko no mu yɛɛ den. Nso na Benyaminfoɔ no nnim sɛ amaneɛ rebɛto wɔn. </content>
        </verse>
        <verse num="35">
            <content>Na AWURADE kumm Benyamin Israel anim, na Israelfoɔ no dwerɛɛ Benyamin mmarima mpemaduonu nnum ne ɔha da no. Yeinom nyinaa yɛ mmarima a wɔtwe nkrantɛ. </content>
        </verse>
        <verse num="36">
            <content>Na Benyaminfoɔ no hunuu sɛ wɔaka wɔn agu, na Israel mmarima bɔɔ twi na wɔmaa Benyamin kwan, ɛfiri sɛ na wɔn ani da atɛfoɔ a wɔama wɔakɔtetɛ Gibea no so.</content>
            <content> </content>
        </verse>
        <verse num="37">
            <content>Na atɛfoɔ no yɛɛ ntɛm kɔto hyɛɛ Gibea so, na atɛfoɔ no sɔɔ mu de nkrantɛ ano kunkumm kuro mufoɔ no nyinaa. </content>
        </verse>
        <verse num="38">
            <content>Nso kasasie a na ɛda Israel mmarima no ne atɛfoɔ no ntam ne sɛ: Sɛ wɔma wisie kumoo a ɛso firi kuro no mu sɔre kɔ soro a, </content>
        </verse>
        <verse num="39">
            <content>Israel mmarima no nnane wɔn ho dɔm no ano. Nso na Benyamin afiri aseɛ abobɔ Israel mmarima no akunkum wɔn mu nnipa bɛyɛ aduasa, na wɔse: Ka ara na yɛaka wɔn aguo wɔ yɛn anim sɛ kane ko no mu. </content>
        </verse>
        <verse num="40">
            <content>Na egyahyeɛ no firi aseɛ maa wisie kumoo no sɔre firii kuro no mu kɔɔ soro no, Benyamin hwɛɛ wɔn akyi, na hwɛ, na kuro mu no rehye na ne wisie reforo kɔ soro. </content>
        </verse>
        <verse num="41">
            <content>Na Israel mmarima no nso danedanee wɔn ho, na nketenkete kutaa Benyamin mmarima no, ɛfiri sɛ wɔhunuu sɛ amaneɛ ato wɔn. </content>
        </verse>
        <verse num="42">
            <content>Na wɔdanee wɔn akyi Israel mmarima no anim faa ɛserɛ so kwan; na ɔko no tu taree wɔn, na wɔn a wɔfifiri nkuro mu baeɛ no dwerɛɛ wɔn wɔn mu. </content>
        </verse>
        <verse num="43">
            <content>Wɔkaa Benyamin hyɛɛ mu hyiae tii wɔn ara kɔduruu wɔn asoɛeɛ pamm wɔn kɔsii Gibea ntentensoɔ, owiapueeɛ. </content>
        </verse>
        <verse num="44">
            <content>Na Benyamin mmarima mpemdunwɔtwe totɔe; yeinom nyinaa yɛ mmarima akofoɔ. </content>
        </verse>
        <verse num="45">
            <content>Ɛnna wɔdanee wɔn ho dwane kɔɔ ɛserɛ so fam Rimon botan no ho; na wɔkunkum wɔn sɛdeɛ wɔtase mpɛpɛ, atempɔn no so, mmarima mpemnum; na wɔtu taree wɔn dii wɔn akyi kɔduruu Gidom, na wɔkunkum wɔn mu mmarima mpennu. </content>
        </verse>
        <verse num="46">
            <content>Na Benyamin atɔfoɔ a wɔtotɔɔ da no nyinaa yɛ mmarima mpemaduonu nnum a wɔtwe nkrantɛ; yeinom nyinaa yɛ mmarima akofoɔ. </content>
        </verse>
        <verse num="47">
            <content> Na mmarima ahansia nko na wɔdanee wɔn ho dwane kɔɔ ɛserɛ soɔ kɔɔ Rimon botan no soɔ, na wɔkɔtenaa Rimon botan no so, abosome nnan. </content>
        </verse>
        <verse num="48">
            <content>Na Israel mmarima no sane wɔn akyi baa Benyaminfoɔ no so, na wɔde nkrantɛ ano kunkumm wɔn, ne mmoa, ne deɛ wɔn nsa kaeɛ nyinaa; nso wɔtotoo nkuro a wɔduruu soɔ no nyinaa mu gya.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Ate 11.11; 1 Sa 7.5 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Ate 19.15</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Ate 20.26-27; 21.2; 1.1-2 </content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Gye 49.27</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Ate 20.18 </content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Yos 22.13</content>
        </note>
        <note kind="CROSS_REFERENCES">
            <content kind="REF_VERSE_START">47</content>
            <content>: Ate 21.13</content>
        </note>
    </chapter>
    <chapter num="21">
        <verse num="1">
            <content> </content>
            <content> Nso na Israel mmarima no akeka ntam Mispa sɛ: Yɛn mu biara mmfa ne ba mmma Benyamin awareɛ. </content>
        </verse>
        <verse num="2">
            <content> Na ɔman no baa Betel bɛtenaa Nyankopɔn anim kɔduruu anwummerɛ, na wɔmemaa wɔn nne so suu su kɛseɛ. </content>
        </verse>
        <verse num="3">
            <content>Na wɔkaa sɛ: O AWURADE, Israel Nyankopɔn, adɛn nti na yei aba Israel sɛ nnɛ aka Israel mu abusuakuo baako? </content>
        </verse>
        <verse num="4">
            <content>Na adeɛ kyeeɛ no, ɔman no tuaa nhema sii afɔrebukyia wɔ hɔ, na wɔbobɔɔ hyeɛ afɔdeɛ ne asomdwoeɛ afɔdeɛ. </content>
        </verse>
        <verse num="5">
            <content> Na Israelfoɔ no kaa sɛ: Israel mmusuakuo nyinaa mu hwan na wamma dwabɔ no mu AWURADE nkyɛn? Ɛfiri sɛ wɔaka ntankɛseɛ agu deɛ wamma AWURADE nkyɛn Mispa no so sɛ: Kum na wɔnku no. </content>
        </verse>
        <verse num="6">
            <content>Na Israelfoɔ no yam hyehyee wɔn maa wɔn nua Benyamin, na wɔse: Ɛnnɛ wɔatwa abusuakuo baako afiri Israel mu atwene. </content>
        </verse>
        <verse num="7">
            <content> Ɛdeɛn na yɛbɛyɛ ama wɔn a wɔaka no ɛyerenom fam, ɛfiri sɛ yɛaka AWURADE ntam sɛ yɛremfa yɛn mma mu biara mma wɔn awareɛ?</content>
            <content> </content>
        </verse>
        <verse num="8">
            <content>Na wɔkaa sɛ: Israel mmusuakuo mu hwan ara mpo na wamma AWURADE nkyɛn Mispa? Na hwɛ, obiara amfiri Yabes-gilead amma badwa no mu, nsraban no mu. </content>
        </verse>
        <verse num="9">
            <content>Na wɔkan ɔman no, na hwɛ, na Yabes-gileadfoɔ mu biara nni hɔ. </content>
        </verse>
        <verse num="10">
            <content>Ɛnna asafo no somaa akofoɔ no mu mmarima mpemdumienu, na wɔhyɛɛ wɔn sɛ: Monkɔ nkɔkum Yabes-gileadfoɔ no ne mmaa ne mmɔfra nkrantɛ ano. </content>
        </verse>
        <verse num="11">
            <content> Na yei ne adeɛ a monyɛ, mmarima nyinaa ne mmaa a wɔnim mmarima nna nyinaa, monsɛe wɔn pasapasa. </content>
        </verse>
        <verse num="12">
            <content>Na wɔhunuu Yabes-gileadfoɔ no mu mmabaa ahanan a wɔnnim mmarima nna, na wɔde wɔn baa nsraban no mu Silo a ɛwɔ Kanaan asase soɔ.</content>
            <content> </content>
        </verse>
        <verse num="13">
            <content> </content>
            <content> Ɛnna asafo no nyinaa soma maa wɔne Benyaminfoɔ a wɔwɔ Rimon botan mu no kɔkasaeɛ, na wɔkaa wɔn asomdwoeɛsɛm. </content>
        </verse>
        <verse num="14">
            <content>Na Benyamin sane baa berɛ no mu, na wɔde mmaa a wɔgyee wɔn nkwa wɔ Yabes-gilead mmaa mu no memaa wɔn aware; nanso anso wɔn. </content>
        </verse>
        <verse num="15">
            <content>Na ɔman no yam hyehyee wɔn maa Benyamin, sɛ AWURADE ama ntemu aba Israel mmusuakuo mu.</content>
            <content> </content>
        </verse>
        <verse num="16">
            <content>Na asafo no mu mpanimfoɔ no kaa sɛ: Ɛdeɛn na yɛbɛyɛ ama wɔn a wɔaka no ɛyerenom fam? Ɛfiri sɛ Benyamin mu mmaa ase ahye. </content>
        </verse>
        <verse num="17">
            <content>Na wɔkaa sɛ: Adwanefoɔ a wɔfirii mu no agyapadeɛ ntena hɔ mma Benyamin, na wɔampepa abusuakuo biara amfiri Israel. </content>
        </verse>
        <verse num="18">
            <content> Na yɛn deɛ, yɛrentumi mfa yɛn mma mu biara mma wɔn aware, ɛfiri sɛ Israelfoɔ akeka ntam sɛ: Nnome nka deɛ ɔde ɔbaa bi bɛma Benyamin awareɛ. </content>
        </verse>
        <verse num="19">
            <content>Na wɔkaa sɛ: Hwɛ, wɔhyɛ AWURADE fa afe daa Silo a ɛwɔ Betel atifi fam, tempɔn a ɛfiri Betel kɔ Sekem no apueeɛ fam ne Lebona anafoɔ fam. </content>
        </verse>
        <verse num="20">
            <content>Na wɔhyɛɛ Benyaminfoɔ no sɛ: Monkɔ nkɔtetɛ wɔn bobe nturo no mu, </content>
        </verse>
        <verse num="21">
            <content>na monhwɛ, na sɛ Silo mmabaa no firi adi bɛsa wɔn asa no a, momfiri adi mfiri bobe nturo no mu mmra, na obiara mmɛkyere ɛyerɛ mfiri Silo mmabaa no mu mfa nkɔ Benyamin asase so. </content>
        </verse>
        <verse num="22">
            <content>Na sɛ wɔn agyanom anaa wɔn nuanom ba yɛn nkyɛn ne yɛn bɛham a, yɛbɛse wɔn sɛ: Monhwɛ yɛn anim nnom wɔn, na yɛannya ɛyerenom amma wɔn mmaako mmaako, akodie no mu; nso ɛnyɛ mo na mode wɔn maa wɔn, na anka sɛsɛɛ deɛ, moadi so. </content>
        </verse>
        <verse num="23">
            <content>Na Benyaminfoɔ no yɛɛ saa, na wɔfefaa yerenom sɛdeɛ wɔn dodoɔ teɛ firii wɔn a wɔbɛsaeɛ a wɔkyekyeree wɔn no mu. Na wɔsii mu sane kɔɔ wɔn agyapadeɛ so, na wɔkyekyeree nkuro no tenatenaa mu. </content>
        </verse>
        <verse num="24">
            <content>Na Israelfoɔ no nso firii hɔ berɛ no mu kɔɔ wɔn mmusuakuo ne wɔn mmusua mu, na wɔfirii hɔ kɔɔ wɔn agyapadeɛ ho.</content>
            <content> </content>
        </verse>
        <verse num="25">
            <content> </content>
            <content> Nna no mu no, na ɔhene biara nni Israel; obiara yɛ deɛ ɛtene wɔ n’ani so.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Ate 21.7, 18; 20.1 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Ate 20.18</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Ate 20.1</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Ate 21.1</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Num 21.2; 31.17</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Ate 20.47 </content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Ate 21.1, 7</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Ate 17.6 </content>
        </note>
    </chapter>
</book>
