<?xml version="1.0" encoding="UTF-8"?>
<book>
    <chapter num="1">
        <verse num="1">
            <content> </content>
            <content> Na Efratini barima bi wɔ hɔ a ɔfiri Ramataim-sofim, Efraim bepɔ soɔ a ne din de Elkana, Suf ba, Tohu ba, Elihu ba, Yeroham ba. </content>
        </verse>
        <verse num="2">
            <content> Na ɔwɔ yerenom baanu, ɔbaako din de Hana, na ɔbaako din de Penina. Na Penina wɔ mma, nanso Hana deɛ, na ɔnni ba.</content>
            <content> </content>
        </verse>
        <verse num="3">
            <content>Daa afe ɔbarima yi firi ne kurom kɔ sɛ ɔrekɔsɔre na wabɔ afɔdeɛ ama asafo AWURADE wɔ Silo. Na ɛhɔ na Eli mma baanu Hofni ne Pinehas di AWURADE asɔfoɔ. </content>
        </verse>
        <verse num="4">
            <content>Na da a Elkana bɔ afɔdeɛ no, ɔma ne yere Penina ne ne mmammarima ne ne mmammaa nyinaa kyɛfa. </content>
        </verse>
        <verse num="5">
            <content>Na Hana deɛ, ɔma no baanu kyɛfa, ɛfiri sɛ ɔdɔ Hana, nanso AWURADE ato ne yafunu mu. </content>
        </verse>
        <verse num="6">
            <content>Na ahi ara na na ne kora no yi no sɛ ɔbɛhuru ne boɔ, ɛfiri sɛ AWURADE ato ne yafunu mu. </content>
        </verse>
        <verse num="7">
            <content>Na saa na na ɔyɛ afe biara. Daa sɛ wɔforo kɔ AWURADE fie a, ɔyi no ahi saa; na ɔsu na ɔnnidi. </content>
        </verse>
        <verse num="8">
            <content>Na ne kunu Elkana ka kyerɛɛ no sɛ: Hana, adɛn na wosu, na adɛn na wonnidie, na adɛn na wo bo nnwoɔ? Menyɛ memma wo nsene mmammarima du anaa?</content>
            <content> </content>
        </verse>
        <verse num="9">
            <content>Na wɔdidiiɛ na wɔnom wieeɛ wɔ Silo no, Hana sɔreeɛ; nanso na Ɔsɔfoɔ Eli te adwa so AWURADE asɔredan ano aponnwa ho. </content>
        </verse>
        <verse num="10">
            <content>Na ne kra werɛ hoe, na ɔbɔɔ AWURADE mpaeɛ, na ɔde yea sui. </content>
        </verse>
        <verse num="11">
            <content> Na ɔhyɛɛ bɔ sɛ: Asafo AWURADE, sɛ wohwɛ w’afenaa amanehunu na wokae me, na wo werɛ amfiri w’afenaa, na woma w’afenaa ɔbabanin a, ɛnneɛ mede no bɛma AWURADE ne nkwa nna nyinaa, na oyiwan biara renka ne ti.</content>
            <content> </content>
        </verse>
        <verse num="12">
            <content>Na ɛbaa sɛ, ɔgu so rebɔ mpaeɛ AWURADE anim no, Eli hwɛɛ n’ano dinn; </content>
        </verse>
        <verse num="13">
            <content>na Hana rekasa n’akoma mu, na n’ano nko na ɔbesebese, na ne nne deɛ, wɔnte. Enti Eli buu no sɛ ɔsabofoɔ. </content>
        </verse>
        <verse num="14">
            <content>Ɛnna Eli ka kyerɛɛ no sɛ: Da bɛn na wobɛboro nsa akɔsie? Yi wo nsanom firi w’ani so. </content>
        </verse>
        <verse num="15">
            <content> Na Hana buaa sɛ: Dabi, me wura, meyɛ ɔbaa werɛhoni; na bobesa ne nsa biara deɛ, mennom bi, na mahwie me kra magu AWURADE anim; </content>
        </verse>
        <verse num="16">
            <content>mfa w’abaawa nto ɔbaa huhuni bi ho, ɛfiri sɛ m’awerɛhoɔ ne m’ayamgya dodoɔ mu na makasa abɛsi sɛsɛɛ yi. </content>
        </verse>
        <verse num="17">
            <content>Ɛnna Eli buaa sɛ: Fa asomdwoeɛ kɔ, na Israel Nyankopɔn mma wo adeɛ a wosrɛɛ no ne hɔ no. </content>
        </verse>
        <verse num="18">
            <content>Na ɔkaa sɛ: Ma w’afenaa nnya w’anim adom. Ɛnna ɔbaa no sii mu kɔ kɔdidiiɛ, na n’anim nte sɛ kane no bio.</content>
            <content> </content>
        </verse>
        <verse num="19">
            <content> </content>
            <content> Na wɔsɔree anɔpatutu kɔsɔree AWURADE anim, na wɔsane baa wɔn fie Rama. Na Elkana ne ne yere Hana daeɛ, na AWURADE kaee no; </content>
        </verse>
        <verse num="20">
            <content>na afe reduro no, na Hana anyinsɛn awo ɔbabarima, na ɔtoo no din Samuel,</content>
            <note_ref>1</note_ref>
            <content> na ɔkaa sɛ: AWURADE hɔ na mesrɛɛ no.</content>
            <content> </content>
        </verse>
        <verse num="21">
            <content>Na ɔbarima Elkana ne ne fiefoɔ nyinaa foro kɔɔ sɛ ɔrekɔbɔ afirinhyia afɔdeɛ de n’aboadeɛ akɔma AWURADE. </content>
        </verse>
        <verse num="22">
            <content>Na Hana deɛ, wankɔ, na ɔka kyerɛɛ ne kunu sɛ: Gye sɛ abɔfra no atwa nufoɔ ansa na mede no akɔ, na wakɔpue AWURADE anim, na watena hɔ daa. </content>
        </verse>
        <verse num="23">
            <content>Na ne kunu Elkana ka kyerɛɛ no sɛ: Yɛ deɛ ɛyɛ wɔ w’ani so, tena hɔ kɔsi sɛ wobɛtwa no nufoɔ ansa; AWURADE asɛm ara na ɔmma no nnyina. Na ɔbaa no tenaa hɔ maa ne ba nufoɔ de kɔsii sɛ ɔtwaa no. </content>
        </verse>
        <verse num="24">
            <content>Na ɔtwaa no no, ɔfaa no kaa ne ho de nantwinini a wadi mfeɛ mmiɛnsa ne esiam efa baako ne bobesa kotokuo ma de no baa AWURADE fie Silo. Na abɔfra no sua. </content>
        </verse>
        <verse num="25">
            <content>Na wɔkum nantwinini no, na wɔde abɔfra no brɛɛ Eli. </content>
        </verse>
        <verse num="26">
            <content>Na ɔkaa sɛ: O me wura, sɛ wo kra te aseɛ yi, me wura, mene ɔbaa a ɔbɛgyinaa wo nkyɛn ha yi bɔɔ AWURADE mpaeɛ no. </content>
        </verse>
        <verse num="27">
            <content> Abɔfra yi ho mpaeɛ na mebɔeɛ, na AWURADE ama me adeɛ a mesrɛɛ no ne hɔ no. </content>
        </verse>
        <verse num="28">
            <content> Enti me deɛ, mede no mafɛm AWURADE; ne nna a ɔbɛtena aseɛ nyinaa mede no mama AWURADE. Na ɔsɔree AWURADE wɔ hɔ.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Be 6.26-27 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Gye 29.31</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Num 6.2-21</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Dwom 62.8</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Gye 30.22 </content>
        </note>
        <note num="1">
            <content kind="REF_VERSE_START">20</content>
            <content> </content>
            <content kind="STRONG_EM">SAMUEL: </content>
            <content>Asekyerɛ ne: </content>
            <content kind="EM">Onyankopɔn ate.</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: 1 Sa 1.17</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: 1 Sa 1.11</content>
        </note>
    </chapter>
    <chapter num="2">
        <verse num="1">
            <content> </content>
            <content> Hana nso bɔɔ mpaeɛ sɛ:</content>
            <block_quote>
                <content>M’akoma di AWURADE mu ahurisie,</content>
            </block_quote>
            <block_quote kind="LEFT_INDENTED">
                <content>AWURADE mu na wɔama m’abɛn soɔ;</content>
            </block_quote>
            <block_quote>
                <content>M’anomu atrɛ m’atamfoɔ so,</content>
            </block_quote>
            <block_quote kind="LEFT_INDENTED">
                <content>ɛfiri sɛ m’ani gye wo nkwagyeɛ mu.</content>
            </block_quote>
        </verse>
        <verse num="2">
            <block_quote>
                <content>Obiara nyɛ Kronkron sɛ AWURADE,</content>
            </block_quote>
            <block_quote kind="LEFT_INDENTED">
                <content>na obiara nni w’akyi,</content>
            </block_quote>
            <block_quote kind="LEFT_INDENTED">
                <content>na Ɔbotan bi nni hɔ sɛ yɛn Nyankopɔn.</content>
            </block_quote>
        </verse>
        <verse num="3">
            <block_quote>
                <content>Monnkasa ahantan kasa bebree saa,</content>
            </block_quote>
            <block_quote kind="LEFT_INDENTED">
                <content>mommma asɛm denden mmfiri mo anomu,</content>
            </block_quote>
            <block_quote>
                <content>na AWURADE ne Onyankopɔn a ɔhunu adeɛ nyinaa,</content>
            </block_quote>
            <block_quote kind="LEFT_INDENTED">
                <content>na ɔno na ɔkari nneyɛɛ.</content>
            </block_quote>
        </verse>
        <verse num="4">
            <block_quote>
                <content>Ahoɔdenfoɔ tadua bubu,</content>
            </block_quote>
            <block_quote kind="LEFT_INDENTED">
                <content>na mmerɛfoɔ deɛ, wɔde ahoɔden bɔ wɔn ho so;</content>
            </block_quote>
        </verse>
        <verse num="5">
            <block_quote>
                <content>Wɔn a wɔmee kɔdi aduane ho paa,</content>
            </block_quote>
            <block_quote kind="LEFT_INDENTED">
                <content>na pititɔfoɔ kɔm gu;</content>
            </block_quote>
            <block_quote>
                <content>Obonini mpo awo nson,</content>
            </block_quote>
            <block_quote kind="LEFT_INDENTED">
                <content>na deɛ ɔwɔ mma bebree no yɛ ɔhokwafoɔ.</content>
            </block_quote>
        </verse>
        <verse num="6">
            <block_quote>
                <content> </content>
                <content> AWURADE na ɔkum, na ɔma nkwa;</content>
            </block_quote>
            <block_quote kind="LEFT_INDENTED">
                <content>ɔma wɔsiane kɔ Asamando, na ɔma wɔforo firi adi.</content>
            </block_quote>
        </verse>
        <verse num="7">
            <block_quote>
                <content> </content>
                <content> AWURADE ma obi di hia, na ɔma obi di yie;</content>
            </block_quote>
            <block_quote kind="LEFT_INDENTED">
                <content>ɔbrɛ onipa ase, na ɔma onipa so.</content>
            </block_quote>
        </verse>
        <verse num="8">
            <block_quote>
                <content> </content>
                <content> Ɔma mmɔborɔni so firi mfuturo mu,</content>
            </block_quote>
            <block_quote kind="LEFT_INDENTED">
                <content>na ɔma ohiani so firi sumina so,</content>
            </block_quote>
            <block_quote>
                <content>sɛ ɔde no bɛtena mmapɔmma mu,</content>
            </block_quote>
            <block_quote kind="LEFT_INDENTED">
                <content>na wama no anya animuonyam adwa so atena.</content>
            </block_quote>
            <block_quote>
                <content>Na asase nnyinasoɔ yɛ AWURADE dea,</content>
            </block_quote>
            <block_quote kind="LEFT_INDENTED">
                <content>na ɔde wiase asi so.</content>
            </block_quote>
        </verse>
        <verse num="9">
            <block_quote>
                <content> </content>
                <content> Ɔhwɛ n’ahotefoɔ nan so,</content>
            </block_quote>
            <block_quote kind="LEFT_INDENTED">
                <content>na abɔnefoɔ bɛtɔre mum esum mu;</content>
            </block_quote>
            <block_quote kind="LEFT_INDENTED">
                <content>na ɛnyɛ ahoɔden so na onipa nam bɛdi nim.</content>
            </block_quote>
        </verse>
        <verse num="10">
            <block_quote>
                <content> </content>
                <content> AWURADE atamfoɔ bɛwie pasaa,</content>
            </block_quote>
            <block_quote kind="LEFT_INDENTED">
                <content>na ɔbɛma n’aprannaa abom ɔsoro agu wɔn so.</content>
            </block_quote>
            <block_quote>
                <content>AWURADE bɛbu asase ano atɛn;</content>
            </block_quote>
            <block_quote kind="LEFT_INDENTED">
                <content>ɔde ahoɔden bɛma ne hene,</content>
            </block_quote>
            <block_quote kind="LEFT_INDENTED">
                <content>na wama deɛ wasra no ngo no abɛn so.</content>
                <content> </content>
            </block_quote>
        </verse>
        <verse num="11">
            <content>Na Elkana kɔɔ ne fie Rama; na abɔfra no som AWURADE, Ɔsɔfoɔ Eli anim.</content>
            <content> </content>
        </verse>
        <verse num="12">
            <content>Na Eli mma no yɛ mma ahuhufoɔ; wɔmmu AWURADE. </content>
        </verse>
        <verse num="13">
            <content> Na asɔfoɔ adeɛ a wɔyɛ ɔman no ne sɛ: Sɛ obi rebɔ afɔdeɛ a, wɔrenoa nam no, na ɔsɔfoɔ no somfoɔ aba, na ɔkura adinam a ano mmiɛnsa, </content>
        </verse>
        <verse num="14">
            <content>na ɔde abɛbɔ dadesɛn anaa ahina anaa ɛkyeɛ dadeɛ anaa kukuo no mu, na deɛ adinam no de bɛba nyinaa na ɔsɔfoɔ no afa; saa ara na na wɔyɛ Israelfoɔ a wɔba Silo hɔ nyinaa. </content>
        </verse>
        <verse num="15">
            <content> Nso wɔnnya nhyee sradeɛ no mmaa AWURADE no, na ɔsɔfoɔ no somfoɔ abɛka akyerɛ deɛ ɔrebɔ afɔdeɛ no sɛ: Ma nam na wɔnkɔtoto mma ɔsɔfoɔ; na ɔnnye wo hɔ nam a wɔanoa, na mmom mono. </content>
        </verse>
        <verse num="16">
            <content>Na sɛ ɔka sɛ: Ma wɔnhye sradeɛ no nwie ansa na woafa dodoɔ biara a wopɛ a, ɔsomfoɔ no ka sɛ: Dabi, na ma me bi prɛko, anyɛ saa a, mɛfa no ɔhyɛ so. </content>
        </verse>
        <verse num="17">
            <content>Enti mmeranteɛ no bɔne yɛɛ kɛse, AWURADE anim, ɛfiri sɛ nnipa no buu AWURADE aduane afɔdeɛ no animtia.</content>
            <content> </content>
        </verse>
        <verse num="18">
            <content>Na Samuel deɛ, ɔsom AWURADE anim; ɔyɛ abɔfra a wɔde nwera asɔfotadeɛ abɔ ne mu. </content>
        </verse>
        <verse num="19">
            <content>Na ne na pam batakari kumaa bi ma no, na ɔde kɔma no daa afe a ɔne ne kunu rekɔbɔ daa afe afɔdeɛ no. </content>
        </verse>
        <verse num="20">
            <content>Na Eli hyira Elkana ne ne yere sɛ: AWURADE mma w’asefoɔ mfiri ɔbaa yi mu nsi akyɛdeɛ a ɔde ama AWURADE yi ananmu. Afei, wɔsim kɔ wɔn kurom.</content>
            <content> </content>
        </verse>
        <verse num="21">
            <content> </content>
            <content> Na AWURADE bɛhwɛɛ Hana, na ɔnyinsɛnee, na ɔwoo mmammarima baasa ne mmammaa baanu. Na abɔfra Samuel no nyinii AWURADE anim.</content>
            <content> </content>
        </verse>
        <verse num="22">
            <content> </content>
            <content> Afei na Eli abɔ akora, na ɔtee adeɛ a na ne mma de yɛ Israel nyinaa no nyinaa ne sɛdeɛ wɔne mmaa a na wɔbɛyɛ ahyiaeɛ ntomadan ano adwuma no da. </content>
        </verse>
        <verse num="23">
            <content>Na ɔka kyerɛɛ wɔn sɛ: Adɛn nti na modi saa nsɛm yi? Na mete mo nsɛmmɔne yi firi ɔman yi nyinaa anomu. </content>
        </verse>
        <verse num="24">
            <content>Dabi, me mma, na ɛnyɛ atenka pa na meteɛ yi; momma AWURADE man no fom. </content>
        </verse>
        <verse num="25">
            <content>Sɛ obi yɛ onipa bi bɔne a, Onyankopɔn bɛpata ama no; na sɛ obi yɛ AWURADE bɔne a, hwan na ɔbɛpa kyɛw ama no? Nanso wɔantie wɔn agya nne, ɛfiri sɛ na AWURADE repɛ aku wɔn.</content>
            <content> </content>
        </verse>
        <verse num="26">
            <content> </content>
            <content> Na abɔfra Samuel no kɔɔ so ara nyiniiɛ, na ɔnyaa anisɔ, AWURADE ne nnipa anim.</content>
            <content> </content>
        </verse>
        <verse num="27">
            <content>Na Nyankopɔn nipa bi baa Eli nkyɛn bɛka kyerɛɛ no sɛ: Sɛ AWURADE seɛ nie: Ɛnyɛ me ho adi na meyi mekyerɛɛ w’agya fie berɛ a wɔwɔ Misraim, Farao fie no, </content>
        </verse>
        <verse num="28">
            <content> na meyii no Israel mmusuakuo nyinaa mu sɛ ɔmmɛdi me sɔfoɔ na ɔmmɔ m’afɔrebukyia so ɔhyeɛ afɔdeɛ na ɔnhye aduhwam na ɔnhyɛ asɔfotadeɛ no m’anim, na mede Israelfoɔ gya afɔdeɛ nyinaa memaa w’agya fie. </content>
        </verse>
        <verse num="29">
            <content> Adɛn nti na motiatia me kum afɔdeɛ ne m’aduane afɔdeɛ a mahyɛ sɛ wɔmmɔ no me tenabea no soɔ, na wodi wo mma ni sene me, sɛ mode me man Israel ayɛyɛdeɛ nyinaa mu adeɛ a ɛdi kan yɛ mo ho yie? </content>
        </verse>
        <verse num="30">
            <content> Enti AWURADE Israel Nyankopɔn asɛm a ɔka nie: Mekae ampa sɛ: Wo fie ne w’agya fie nnante m’anim daa; nanso afei, deɛ AWURADE seɛ nie: Ɛmpare me koraa; na wɔn a wɔdi me ni no, mɛdi wɔn ni, na wɔn a wɔbu me animtia no bɛbɔ ahohora. </content>
        </verse>
        <verse num="31">
            <content>Hwɛ, nna bi reba a mɛtwa wo basa ne w’agya fie basa, na akɔkoraa bi renka wo fie. </content>
        </verse>
        <verse num="32">
            <content>Na sɛ wohunu yie a Onyankopɔn bɛyɛ Israel no nyinaa a, ɛbɛma wo ho ahiahia wo wɔ me tenabea hɔ, ɛfiri sɛ akɔkoraa bi renka wo fie da biara da. </content>
        </verse>
        <verse num="33">
            <content> Nanso meremma onipa mmɔ wo m’afɔrebukyia ho, na wama w’ani ayɛ samoo na wahyɛ wo kra awerɛhoɔ; na wo fie dodoɔ bɛwuwu wɔn mmeranteberɛ mu. </content>
        </verse>
        <verse num="34">
            <content> Na yei nyɛ wo deɛ ɛbɛba wo mma baanu, Hofni ne Pinehas, soɔ no ho nsɛnkyerɛnneɛ: Da koro na wɔn baanu no bɛwuwuo. </content>
        </verse>
        <verse num="35">
            <content>Na mɛma ɔsɔfoɔ nokwafoɔ so mafa, ɔbɛyɛ deɛ ɛwɔ m’akoma ne me kra mu, na mɛkyekyere efie a ɛtim hɔ mama no, na wanante deɛ masra no no anim nna nyinaa. </content>
        </verse>
        <verse num="36">
            <content>Na deɛ ɔbɛka wo fie no bɛba abɛkoto no agye dwetɛbena ne paanoo mua, na waka sɛ: Mesrɛ wo, fa me hyɛ asɔfoɔ adwuma no baako bi mu, na manya paanoo buprɛko madi.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Luk 1.46-55 </content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Deut 32.39 </content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Dwom 75.7 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Dwom 113.7-8 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Dwom 33.16 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Dwom 132.17 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Eks 27.3</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Lew 3.3-5</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Luk 1.80 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Eks 38.8 </content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Luk 2.52 </content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Num 18.8</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Aso 9.5</content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Eks 28.1</content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: 1 Sa 22.20</content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: 1 Sa 4.11</content>
        </note>
    </chapter>
    <chapter num="3">
        <verse num="1">
            <content> </content>
            <content> Na abɔfra Samuel som AWURADE, Eli anim. Na AWURADE asɛm ho yɛ na nna no mu, na anisoadehunu ntaa mma.</content>
            <content> </content>
        </verse>
        <verse num="2">
            <content>Na ɛberɛ no mu, ɛbaa sɛ da bi a Eli da ne daberɛ no, — nso na n’ani afiri aseɛ ayɛ kusukusu a ɔnhunu adeɛ yie, — </content>
        </verse>
        <verse num="3">
            <content>na Nyankopɔn kanea no nnya nnumiiɛ, na Samuel da AWURADE asɔredan mu, deɛ Nyankopɔn adaka no sie hɔ; </content>
        </verse>
        <verse num="4">
            <content>AWURADE frɛɛ Samuel, Samuel na ɔkaa sɛ: Menie. </content>
        </verse>
        <verse num="5">
            <content>Na ɔtuu mmirika kɔɔ Eli nkyɛn kɔkaa sɛ: Menie, na wofrɛɛ me. Na Eli kaa sɛ: Memfrɛɛ wo, sane kɔda. Na ɔkɔdae. </content>
        </verse>
        <verse num="6">
            <content>Na AWURADE frɛɛ no bio, Samuel; na Samuel sɔre kɔɔ Eli nkyɛn kɔkaa sɛ: Menie, na wofrɛɛ me. Na Eli se: Memfrɛɛ wo, me ba, sane kɔda. </content>
        </verse>
        <verse num="7">
            <content>Nso na Samuel nnya nhunuu AWURADE, na wɔnnya nyii AWURADE asɛm nkyerɛɛ no. </content>
        </verse>
        <verse num="8">
            <content>Na AWURADE kɔɔ so frɛɛ Samuel deɛ ɛtɔ so mmiɛnsa; na ɔsɔre kɔɔ Eli nkyɛn kɔkaa sɛ: Menie, na wofrɛɛ me. Ɛnna Eli hunuu sɛ AWURADE na ɔrefrɛ abɔfra no, </content>
        </verse>
        <verse num="9">
            <content>enti Eli ka kyerɛɛ Samuel sɛ: Kɔda, na sɛ ɔfrɛ wo a, ka sɛ: AWURADE, kasa na w’akoa retie. Na Samuel kɔ kɔdaa ne daberɛ.</content>
            <content> </content>
        </verse>
        <verse num="10">
            <content>Na AWURADE ba bɛgyinaa hɔ frɛɛ sɛ kane no sɛ: Samuel, Samuel! Ɛnna Samuel se: Kasa, na w’akoa retie. </content>
        </verse>
        <verse num="11">
            <content>Na AWURADE ka kyerɛɛ Samuel sɛ: Hwɛ, merebɛyɛ biribi Israel mu a obiara a ɔbɛteɛ no aso mmienu mu bɛyɛ no kyeoo. </content>
        </verse>
        <verse num="12">
            <content>Da no na mɛma adeɛ a maka atia Eli fie nyinaa agyina firi mfitiaseɛ de kɔsi awieeɛ. </content>
        </verse>
        <verse num="13">
            <content> Na maka makyerɛ no sɛ merebu ne fie atɛn akɔsi daa, amumuyɛ no nti, ɛfiri sɛ ɔnim sɛ ne mma retwetwe mmusuo, na wanka wɔn anim. </content>
        </verse>
        <verse num="14">
            <content>Na enti maka ntam afa Eli fie ho sɛ: Sɛ wɔde okum afɔdeɛ ne aduane afɔdeɛ pata ma Eli fie mpo a, ɛrempepa wɔn amumuyɛ da biara da.</content>
            <content> </content>
        </verse>
        <verse num="15">
            <content>Na Samuel da kɔduruu anɔpa, na ɔhinihinii AWURADE fie apono no. Na Samuel suroo sɛ ɔbɛka adeɛ a ɔhunuiɛ no akyerɛ Eli. </content>
        </verse>
        <verse num="16">
            <content>Ɛnna Eli frɛɛ Samuel sɛ: Me ba Samuel. Na ɔkaa sɛ: Menie. </content>
        </verse>
        <verse num="17">
            <content>Na ɔkaa sɛ: Asɛm bɛn na ɔka kyerɛɛ woɔ no? Nsi me asɛm no so. Sɛ wosi me asɛm a ɔka kyerɛɛ woɔ no nyinaa bi so a, Onyankopɔn ntua wo ka, na ɔmfa bi nka ho! </content>
        </verse>
        <verse num="18">
            <content> Ɛnna Samuel kaa nsɛm no nyinaa kyerɛɛ no, na wansi no bi so. Na ɔse: Ɛyɛ AWURADE, deɛ ɛyɛ n’ani soɔ no, ɔnyɛ.</content>
            <content> </content>
        </verse>
        <verse num="19">
            <content>Na Samuel nyinii, na AWURADE dii n’akyi, na asɛm biara a Samuel kaeɛ no baa mu. </content>
        </verse>
        <verse num="20">
            <content>Na Israel nyinaa, ɛfiri Dan kɔsi Beer-seba hunuu sɛ wɔde Samuel asi hɔ sɛ ɔnyɛ AWURADE diyifoɔ. </content>
        </verse>
        <verse num="21">
            <content>Na AWURADE kɔɔ so yii ne ho adi Silo; na AWURADE nam AWURADE asɛm so yii ne ho kyerɛɛ Samuel wɔ Silo.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Amos 8.11 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: 1 Sa 2.27-36</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 2 Sa 15.26</content>
        </note>
    </chapter>
    <chapter num="4">
        <verse num="1">
            <content>Na Samuel asɛm duruu Israel nyinaa nkyɛn. Na Israel tu kɔɔ sɛ wɔrekɔhyia Filistifoɔ ne wɔn akɔko; na wɔkɔkyeree nsraban Eben-eser, na Filistifoɔ nso bɛkyeree nsraban Afek. </content>
        </verse>
        <verse num="2">
            <content>Na Filistifoɔ no twaa mpasua hyiaa Israel, na ɔko no mu trɛe, na Israel dii nkoguo Filistifoɔ no anim, na wɔkumm mpasua no so nnipa bɛyɛ mpemnan. </content>
        </verse>
        <verse num="3">
            <content> Na ɔman no baa nsraban no mu no, Israel mpanin kaa sɛ: Adɛn nti na AWURADE ama yɛadi nkoguo nnɛ Filistifoɔ anim yi? Momma yɛnkɔfa AWURADE apam adaka no mfiri Silo mmra yɛn nkyɛn, na ɛmmra yɛn mu mmɛgye yɛn mfiri yɛn atamfoɔ nsam. </content>
        </verse>
        <verse num="4">
            <content> Ɛnna ɔman no soma maa wɔkɔɔ Silo kɔsoaa asafo AWURADE a ɔte Kerubim ntam no apam adaka no baeɛ, na Eli mma baanu no, Hofni ne Pinehas, na wɔwɔ Nyankopɔn apam adaka no ho.</content>
            <content> </content>
        </verse>
        <verse num="5">
            <content>Na AWURADE apam adaka no duruu nsram hɔ no, Israel nyinaa bɔɔ ose kɛseɛ maa asase wosoe. </content>
        </verse>
        <verse num="6">
            <content>Na Filistifoɔ tee osebɔ no, wɔkaa sɛ: Hebrifoɔ nsram osebɔ kɛseɛ yi aseɛ ne sɛn? Na wɔtee sɛ AWURADE adaka no aba nsraban no mu. </content>
        </verse>
        <verse num="7">
            <content>Ɛnna Filistifoɔ no suroeɛ, ɛnna wɔse: Onyankopɔn aba nsraban no mu. Na wɔkaa sɛ: Buei, yɛnnue! Na ɛmmaa saa pɛn. </content>
        </verse>
        <verse num="8">
            <content>Buei, yɛnnue! Hwan na ɔbɛyi yɛn afiri anyame atumfoɔ yi nsam? Yeinom ne anyame a wɔde haw nyinaa haa Misraim ɛserɛ so no. </content>
        </verse>
        <verse num="9">
            <content> Mo Filistifoɔ, monyɛ den, na monyɛ mmarima, na moansom Hebrifoɔ sɛdeɛ wɔsom mo no; enti monyɛ mmarima na monko.</content>
            <content> </content>
        </verse>
        <verse num="10">
            <content>Na Filistifoɔ no koeɛ, na Israel dii nkoguo, na wɔn nyinaa dwanedwane kɔɔ wɔn ntomadan mu. Na ɛyɛɛ okunkɛseɛ sɛ, na Israel mu nnipa a wɔnam anammɔn mu mpem aduasa totɔeɛ. </content>
        </verse>
        <verse num="11">
            <content>Na Nyankopɔn adaka no, wɔfaeɛ, na Eli mma baanu no, Hofni ne Pinehas nso totɔeɛ.</content>
            <content> </content>
        </verse>
        <verse num="12">
            <content>Na Benyaminni bi firi mpasua no mu tutuu mmirika baa Silo da no ara, na n’atadeɛ asunsuane, na dɔteɛ gu n’atifi. </content>
        </verse>
        <verse num="13">
            <content>Na ɔduruiɛ no, na hwɛ, Eli te n’adwa so kwankyɛn rehwɛ kwan; na Nyankopɔn adaka no nti na ne bo ntɔ ne yam. Na ɔbarima no ba bɛkae, na kuro mu no nyinaa sui. </content>
        </verse>
        <verse num="14">
            <content>Na Eli tee esu no, ɔkaa sɛ: Hooyɛ gyegyeegye yi aseɛ ne sɛn? Na ɔbarima no yɛɛ ntɛm bɛka kyerɛɛ Eli. </content>
        </verse>
        <verse num="15">
            <content> Nso na Eli adi mfeɛ aduɔkron nwɔtwe, na n’ani so ayɛ wisiwisi, na ɔnhunu adeɛ yie. </content>
        </verse>
        <verse num="16">
            <content>Na ɔbarima no ka kyerɛɛ Eli sɛ: Mene deɛ ɔfiri mpasua mu baeɛ no. Ɛnnɛ na mefiri mpasua no mu medwaneeɛ. Na ɔse: Asɛm no te sɛn, me ba? </content>
        </verse>
        <verse num="17">
            <content>Na ɔbɔfoɔ no buaa sɛ: Israel adwane Filistifoɔ anim, na wɔakum ɔman no mu nnipa pii nso, na wo mma baanu no, Hofni ne Pinehas, nso atotɔ, na Nyankopɔn adaka no, wɔafa. </content>
        </verse>
        <verse num="18">
            <content>Na ɛbaa sɛ, ɔbɔɔ Nyankopɔn adaka no din no, Eli firi n’adwa so muni faa n’akyi hwee ɛpono kɛseɛ no ho, na ne kɔn mu bui, na ɔwui, ɛfiri sɛ na ɔyɛ akɔkoraa a ne mu yɛ duru. Na wabu Israel atɛn mfeɛ aduanan.</content>
            <content> </content>
        </verse>
        <verse num="19">
            <content>Na n’ase, Pinehas yere, anyinsɛn a n’awoɔ reyɛ adu. Na ɔtee nsɛm no sɛ wɔafa Nyankopɔn adaka, na n’ase ne ne kunu awuwuo no, ɔkoto woe, na n’awoko yea kutaa no. </content>
        </verse>
        <verse num="20">
            <content> Na ɔrewu no, mmaa a wɔgyinagyina ne nkyɛn no ka kyerɛɛ no sɛ: Nsuro, na ɔbarima na woawoɔ yi. Nanso wammua, na wammu. </content>
        </verse>
        <verse num="21">
            <content> Na ɔtoo abɔfra no din Ikabod,</content>
            <note_ref>1</note_ref>
            <content> na ɔkaa sɛ: Fa a wɔafa Nyankopɔn adaka no ne n’ase ne ne kunu nti, animuonyam afiri Israel kɔ. </content>
        </verse>
        <verse num="22">
            <content>Enti na ɔse: Animuonyam apa afiri Israel, ɛfiri sɛ wɔafa Nyankopɔn adaka no.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: 1 Sa 14.18</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: 2 Sa 6.2</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Ate 13.1</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: 1 Sa 3.2</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Gye 35.17</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Dwom 78.61</content>
        </note>
        <note num="1">
            <content kind="REF_VERSE_START">21</content>
            <content> </content>
            <content kind="STRONG_EM">IKABOD: </content>
            <content>Asekyerɛ ne: </content>
            <content kind="EM">Animuonyam no wɔ he?</content>
        </note>
    </chapter>
    <chapter num="5">
        <verse num="1">
            <content>Ɛberɛ a Filistifoɔ no faa Nyankopɔn adaka no, wɔde firi Eben-eser kɔɔ Asdod. </content>
        </verse>
        <verse num="2">
            <content> Na Filistifoɔ no de Nyankopɔn adaka no kɔɔ Dagon fie, na wɔde kɔsii Dagon nkyɛn. </content>
        </verse>
        <verse num="3">
            <content>Na adeɛ kyeeɛ no, Asdodfoɔ sɔree anɔpatutu, na hwɛ, na Dagon ahwe ase a n’anim butu fam, AWURADE adaka no anim. Na wɔmaa Dagon so de no sii ne sibea. </content>
        </verse>
        <verse num="4">
            <content>Na adeɛ kyeeɛ a wɔsɔree anɔpatutu no, na hwɛ, Dagon ahwe ase a n’anim butu fam, AWURADE adaka no anim, na Dagon tiri ne ne nsa mmienu abubu gugu aponnwa aseɛ deɛ no so, na Dagon kuntusini nko na aka. </content>
        </verse>
        <verse num="5">
            <content>Yei nti na Dagon asɔfoɔ ne wɔn a wɔba Dagon fie nyinaa ntia aponnwa aseɛ deɛ no so wɔ Asdod de bɛsi nnɛ.</content>
            <content> </content>
        </verse>
        <verse num="6">
            <content> </content>
            <content> Na AWURADE nsa yɛɛ duru Asdodfoɔ so, na ɔsɛee wɔn, na ɔde mpɔmpɔ bobɔɔ wɔn, Asdod ne ɛho nkurowa. </content>
        </verse>
        <verse num="7">
            <content>Na nnipa a wɔtete Asdod no hunuu sɛ ɛte saa no, wɔkaa sɛ: Mommma Israel Nyankopɔn adaka no nntena yɛn nkyɛn, ɛfiri sɛ ne nsa yɛ yɛn ne yɛn nyame Dagon so den papa. </content>
        </verse>
        <verse num="8">
            <content>Na wɔsoma maa wɔkɔhyiahyiaa Filistifoɔ asafohene nyinaa baa wɔn nkyɛn kaa sɛ: Ɛdeɛn na yɛnyɛ Israel Nyankopɔn adaka no? Na wɔse: Wɔnsoa Israel Nyankopɔn adaka no nkɔ Gat. Na wɔsoaa Israel Nyankopɔn adaka no kɔɔ hɔ. </content>
        </verse>
        <verse num="9">
            <content>Na wɔsoa kɔeɛ no, AWURADE nsa baa kuro no so, ebumbɔ kɛseɛ pa ara, na ɔbobɔɔ kuro no mufoɔ nketewa ne akɛseɛ nyinaa na mpɔmpɔ sisii wɔn. </content>
        </verse>
        <verse num="10">
            <content>Na wɔmaa wɔde Nyankopɔn adaka no kɔɔ Ekron. Na wɔde Nyankopɔn adaka no duruu Ekron no, Ekronfoɔ no teaa mu sɛ: Wɔde Israel Nyankopɔn adaka no aba yɛn nkyɛn de rebɛku yɛn ne yɛn man! </content>
        </verse>
        <verse num="11">
            <content>Na wɔsoma maa wɔkɔhyiahyiaa Filistifoɔ asafohene nyinaa boaa ano, na wɔkaa sɛ: Momma wɔmfa Israel Nyankopɔn adaka no nsane nkɔ ne siberɛ, na ankuku yɛn ne yɛn man. Na owuo anikrakra baa kuro no mu nyinaa, na Nyankopɔn nsa yɛɛ duru wɔ wɔn so wɔ hɔ. </content>
        </verse>
        <verse num="12">
            <content>Na nnipa a wɔanwuo no, mpɔmpɔ sisii wɔn, na kuro no su sɔre kɔɔ ɔsoro.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Ate 16.23</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Dwom 78.66 </content>
        </note>
    </chapter>
    <chapter num="6">
        <verse num="1">
            <content>AWURADE adaka no dii Filistifoɔ asase so abosome nson. </content>
        </verse>
        <verse num="2">
            <content>Ɛnna Filistifoɔ frɛfrɛɛ asɔfoɔ ne akɔmfoɔ sɛ: Yɛnyɛ AWURADE adaka yi dɛn? Monkyerɛ yɛn adekodeɛ a yɛmfa nka ho nkɔ ne siberɛ. </content>
        </verse>
        <verse num="3">
            <content>Na wɔkaa sɛ: Sɛ morema wɔde Israel Nyankopɔn adaka no akɔ a, mommma wɔmmfa no hunu nnkɔ, na mmom momfa asodie afɔdeɛ nka ho nkɔ. Ɛno ansa na wɔbɛsa mo yadeɛ, na mobɛhunu deɛ enti a ne nsa mfiri mo soɔ yi. </content>
        </verse>
        <verse num="4">
            <content> Na wɔkaa sɛ: Asodie afɔdeɛ bɛn na yɛmfa mma? Na wɔse: Momfa sika na wɔnyɛ no sɛ mpɔmpɔ nnum ne sika nkura nnum, sɛdeɛ Filistifoɔ asafohene ano sie, ɛfiri sɛ ɔhaw koro no ara na ɛwɔ mo nyinaa ne mo asafohene soɔ. </content>
        </verse>
        <verse num="5">
            <content>Enti monyɛ mo mpɔmpɔ no nsɛsoɔ ne mo nkura a wɔsɛe mo asase no nsɛsoɔ, na momfa animuonyam mma Israel Nyankopɔn: Ebia ne nsa bɛyɛ hare afiri mo ne mo anyame ne mo asase so. </content>
        </verse>
        <verse num="6">
            <content> Na adɛn nti na moyɛ mo akoma denden sɛdeɛ Misraimfoɔ ne Farao yɛɛ wɔn akoma denden no? Ɛnyɛ sɛdeɛ ɔyɛɛ wɔn adeɛ wieeɛ no ansa na wɔregya wɔn kwan ama wɔakorɔ? </content>
        </verse>
        <verse num="7">
            <content>Na afei monyɛ teaseɛnam foforɔ, na momfa anantwibereɛ mmienu a wɔma nufoɔ a kɔnnua nkɔɔ wɔn so da, na momfa anantwie no nsesa teaseɛnam no, na montete wɔn mma mfiri wɔn ho nkɔ fie; </content>
        </verse>
        <verse num="8">
            <content>na momfa AWURADE adaka no nsi teaseɛnam no so, na momfa sika nnwinneɛ a mode rekɔyɛ asodie afɔdeɛ ama no no ngu adakawa mu mfa nsi nkyɛn, na monnya no kwan na ɛnkɔ. </content>
        </verse>
        <verse num="9">
            <content>Na monhwɛ, sɛ ɛfa ɛno ara ne hyeɛ so kwan foro kɔ Bet-semes a, ɛnneɛ na ɔno na ɔyɛ yɛn bɔne kɛseɛ yi; na sɛ anyɛ saa a, na yɛahunu sɛ ɛnyɛ ɔno na ne nsa ha yɛn, na asiane bi na asiane yɛn.</content>
            <content> </content>
        </verse>
        <verse num="10">
            <content>Na nnipa no yɛɛ saa, na wɔfaa anantwie mmienu a wɔma nufoɔ de wɔn sesaa teaseɛnam no, na wɔtoo wɔn mma mu wɔ efie; </content>
        </verse>
        <verse num="11">
            <content>na wɔde AWURADE adaka no sii teaseɛnam no so, na wɔde adakawa a sika nkura ne wɔn mpɔmpɔ nsɛsoɔ no wɔ mu no kaa ho. </content>
        </verse>
        <verse num="12">
            <content>Na anantwie no faa kwan tee kɔɔ Bet-semes kwan so; wɔnam ɔtempɔn koro so, na wɔrekorɔ no na wɔde su, na wɔammane ankɔ nifa anaa benkum; na Filistifoɔ asafohene no dii wɔn akyi kɔduruu Bet-semes hyeɛ so. </content>
        </verse>
        <verse num="13">
            <content>Nso na Bet-semesfoɔ retwa wɔn ayuo bonhwa mu; na wɔmemaa wɔn ani so hunuu adaka no, na ne hunu no yɛɛ wɔn anigyeɛ. </content>
        </verse>
        <verse num="14">
            <content>Na teaseɛnam no duruu Bet-semesni Yosua afuo mu na ɛgyinaa hɔ; nso na ɔbo kɛseɛ bi wɔ hɔ; na wɔpaepaee teaseɛnam no nnua, na wɔde anantwie no bɔɔ ɔhyeɛ afɔdeɛ maa AWURADE. </content>
        </verse>
        <verse num="15">
            <content>Na Lewifoɔ no yii AWURADE adaka no ne adakawa a ɛka ho a sika nnwinneɛ no wɔ mu no sisii ɔbo kɛseɛ no so; na Bet-semesfoɔ no bobɔɔ ɔhyeɛ afɔdeɛ na wɔkunkum okum afɔdeɛ da no ara maa AWURADE. </content>
        </verse>
        <verse num="16">
            <content>Na Filistifoɔ asafohene baanum no hunuiɛ no, wɔsane kɔɔ Ekron da no ara.</content>
            <content> </content>
        </verse>
        <verse num="17">
            <content>Na yeinom ne sika mpɔmpɔ a Filistifoɔ de yɛɛ asodie afɔdeɛ de brɛɛ AWURADE no: Asdod deɛ baako, Gasa deɛ baako, Askelon deɛ baako, Gat deɛ baako, Ekron deɛ baako; </content>
        </verse>
        <verse num="18">
            <content>ne sika nkura no, sɛdeɛ Filistifoɔ nkuro a ɛyɛ asafohene baanum no deɛ ano sie no, ɛfiri nkuro a wɔatoto ho afasuo soɔ de kɔsi petee mu nkuraa so. Na adanseɛ ne ɔbo kɛseɛ a wɔde AWURADE adaka no sii soɔ no, na ɛwɔ Bet-semesni Yosua afuo mu bɛduru nnɛ da yi.</content>
            <content> </content>
        </verse>
        <verse num="19">
            <content> </content>
            <content> Na ɔkumm Bet-semesfoɔ no mu bi sɛ wɔahwɛ AWURADE adaka no mu, na ɔkumm ɔman no mu nnipa aduɔson ne nnipa mpem aduonum. Na ɔman no dii abooboo sɛ AWURADE de ekum kɛseɛ akum ɔman no mu nnipa bie. </content>
        </verse>
        <verse num="20">
            <content>Na Bet-semesfoɔ no kaa sɛ: Hwan na ɔbɛtumi agyina AWURADE, Onyankopɔn kronkronni yi anim, na hwan nkyɛn na ɔmfiri yɛn nkyɛn nkorɔ? </content>
        </verse>
        <verse num="21">
            <content>Na wɔsomaa abɔfoɔ maa wɔkɔɔ Kiriat-yearimfoɔ nkyɛn sɛ: Filistifoɔ de AWURADE adaka no aba, na mommɛfa nkɔ mo nkyɛn.</content>
        </verse>
        <note kind="CROSS_REFERENCES">
            <content kind="REF_VERSE_START">4</content>
            <content>: Yos 13.3</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Eks 8.15; 12.31</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Num 4.20; 2 Sa 6.6-7 </content>
        </note>
    </chapter>
    <chapter num="7">
        <verse num="1">
            <content>Na Kiriat-yearimfoɔ ba bɛfaa AWURADE adaka no de foro kɔɔ Abinadab fie, kokoɔ no so, na wɔdwiraa ne ba Eleasa sɛ ɔnhwɛ AWURADE adaka no so.</content>
            <content> </content>
        </verse>
        <verse num="2">
            <content> </content>
            <content> Na adaka no baa Kiriat-yearim no, ɛkyɛree wɔ hɔ; ɛdii mfirinhyia aduonu. Na Israel fie nyinaa dii abooboo hwehwɛɛ AWURADE akyiri kwan. </content>
        </verse>
        <verse num="3">
            <content> Na Samuel ka kyerɛɛ Israel fie nyinaa sɛ: Sɛ mode mo akoma nyinaa resane aba AWURADE nkyɛn a, ɛnneɛ monyi ananafoɔ anyame ne Astarot no mfiri mo mu, na monsiesie mo akoma mma AWURADE, na monsom ɔno nko ara, na ɔbɛyi mo Filistifoɔ nsam. </content>
        </verse>
        <verse num="4">
            <content> Ɛnna Israelfoɔ no yii Baalim ne Astarot, na wɔsomm AWURADE nko ara.</content>
            <content> </content>
        </verse>
        <verse num="5">
            <content> </content>
            <content> Na Samuel kaa sɛ: Monhyia Israel nyinaa mmra Mispa, na memmɔ AWURADE mpaeɛ memma mo. </content>
        </verse>
        <verse num="6">
            <content>Na wɔbɛhyiaa wɔ Mispa, na wɔsaa nsuo hwie guu AWURADE anim, na wɔdii abuada da no, na wɔkaa no ɛhɔ sɛ: Yɛayɛ AWURADE bɔne. Na Samuel buu Israelfoɔ atɛn Mispa.</content>
            <content> </content>
        </verse>
        <verse num="7">
            <content>Na Filistifoɔ tee sɛ Israelfoɔ akɔhyia Mispa no, Filistifoɔ asafohene foro baa Israel so. Na Israelfoɔ teeɛ no, wɔsuroo Filistifoɔ no. </content>
        </verse>
        <verse num="8">
            <content> Na Israelfoɔ no ka kyerɛɛ Samuel sɛ: Nnyae osu a woresu afrɛ AWURADE yɛn Nyankopɔn ama yɛn no, na ɔnnye yɛn mfiri Filistifoɔ nsam. </content>
        </verse>
        <verse num="9">
            <content>Na Samuel faa odwanten ba a ɔnum de no bɔɔ ɔhyeɛ afɔdeɛ mu maa AWURADE; na Samuel su frɛɛ AWURADE maa Israel, na AWURADE gyee no so. </content>
        </verse>
        <verse num="10">
            <content>Na Samuel rebɔ ɔhyeɛ afɔdeɛ no, Filistifoɔ no twe pinii sɛ wɔne Israel rebɛko, na AWURADE paepaee aprannaa akɛseɛ guu Filistifoɔ no so da no, na ɔkaa wɔn gui maa wɔtotɔe Israel anim. </content>
        </verse>
        <verse num="11">
            <content>Na Israel mmarima firii adi firii Mispa kɔpamm Filistifoɔ no, na wɔkunkumm wɔn ara kɔsii Bet-kar ase.</content>
            <content> </content>
        </verse>
        <verse num="12">
            <content>Ɛnna Samuel faa ɔboɔ baako de sii Mispa ne Sen ntam, na ɔtoo no din Eben-eser</content>
            <note_ref>1</note_ref>
            <content> kaa sɛ: Ɛha na AWURADE aboa yɛn abɛsie. </content>
        </verse>
        <verse num="13">
            <content>Na wɔbrɛɛ Filistifoɔ no ase, na wɔankɔ so amma Israel hyeɛ mu bio; na AWURADE nsa daa Filistifoɔ so Samuel nna nyinaa mu. </content>
        </verse>
        <verse num="14">
            <content>Na wɔdanee nkuro a Filistifoɔ agye no Israel nsam no maa Israel, ɛfiri Ekron kɔsi Gat, na ɛho asase nso, Israel gyee Filistifoɔ nsam. Na asomdwoeɛ baa Israelfoɔ ne Amorifoɔ ntam.</content>
            <content> </content>
        </verse>
        <verse num="15">
            <content>Na Samuel buu Israel atɛn ne nkwa nna nyinaa. </content>
        </verse>
        <verse num="16">
            <content>Na afe afe biara na ɔkyini kɔ Betel ne Gilgal ne Mispa, na ɔbu Israel nyinaa atɛn nkuro yi nyinaa mu. </content>
        </verse>
        <verse num="17">
            <content>Na ɔsane ba Rama, na ɛhɔ na na ne fie wɔ, na ɔbu Israel atɛn hɔ; na ɔsii afɔrebukyia wɔ hɔ maa AWURADE.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: 1 Be 13.6 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 35.2; Yos 24.23</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Ate 10.6, 16</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Sa 10.17; Ate 11.11; 20.1 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 1 Sa 12.23</content>
        </note>
        <note num="1">
            <content kind="REF_VERSE_START">12</content>
            <content> </content>
            <content kind="STRONG_EM">EBENESER: </content>
            <content>Asekyerɛ ne: </content>
            <content kind="EM">Ɔboa boɔ.</content>
        </note>
    </chapter>
    <chapter num="8">
        <verse num="1">
            <content>Na ɛberɛ a Samuel bɔɔ akora no, ɔde ne mma sisii Israel so atemmufoɔ. </content>
        </verse>
        <verse num="2">
            <content> Na n’abakan din de Yoel, na deɛ ɔka ho no de Abiya; wɔyɛɛ atemmufoɔ wɔ Beer-seba. </content>
        </verse>
        <verse num="3">
            <content> Nanso ne mma amfa n’akwan so, na wɔmane kɔdii mfasoɔ akyi, na wɔgyegyee adanmudeɛ, na wɔbubuu ntɛnkyea.</content>
            <content> </content>
        </verse>
        <verse num="4">
            <content> </content>
            <content> Ɛnna Israel mpanimfoɔ nyinaa hyia baa Samuel nkyɛn wɔ Rama </content>
        </verse>
        <verse num="5">
            <content> bɛka kyerɛɛ no sɛ: Hwɛ, woabɔ akora, na wo mma mfa w’akwan so. Afei si ɔhene ma yɛn na ɔnni yɛn so te sɛ amanaman nyinaa. </content>
        </verse>
        <verse num="6">
            <content>Na asɛm no ansɔ Samuel ani sɛ wɔkaa sɛ: Ma yɛn ɔhene na ɔnni yɛn so no. Na Samuel bɔɔ AWURADE mpaeɛ. </content>
        </verse>
        <verse num="7">
            <content>Na AWURADE ka kyerɛɛ Samuel sɛ: Tie deɛ ɔman no seɛ ne deɛ wɔka kyerɛ woɔ no nyinaa, ɛfiri sɛ ɛnyɛ wo na wɔapo woɔ, na me na wɔapo me, sɛ mennni wɔn so hene. </content>
        </verse>
        <verse num="8">
            <content>Wɔn nneyɛɛ a wɔayɛ nyinaa firi da a meyii wɔn Misraim baeɛ de bɛduru nnɛ yi de agyaa me akɔsom anyame foforɔ no, saa ara na wɔreyɛ wo nso yi. </content>
        </verse>
        <verse num="9">
            <content>Enti, afei tie wɔn; na kasa kyerɛ wɔn, na kyerɛ wɔn ɔhene a ɔbɛdi wɔn soɔ no atemmudeɛ.</content>
            <content> </content>
        </verse>
        <verse num="10">
            <content>Na Samuel kaa AWURADE nsɛm no nyinaa kyerɛɛ ɔman no a wɔbisaa ne hɔ ɔhene no. </content>
        </verse>
        <verse num="11">
            <content>Na ɔkaa sɛ: Yei ne ɔhene a ɔbɛdi mo soɔ no atemmudeɛ: Ɔbɛfa mo mmammarima de wɔn akɔ ne nteaseɛnam ne n’apɔnkɔsotefoɔ mu, na wama wɔatu mmirika adi ne nteaseɛnam anim sɛ awɛmfoɔ, </content>
        </verse>
        <verse num="12">
            <content>na ɔde wɔn asisi mpempem so asafohene ne aduonum so asafohene afa, na wama wɔadɔ n’asase na wɔatwa ne nnɔbaeɛ, na wɔayɛ n’akodeɛ ne ne nteaseɛnam ho adeɛ. </content>
        </verse>
        <verse num="13">
            <content>Na ɔbɛfa mo mmammaa ayɛ adufrafoɔ ne soodofoɔ ne paanootofoɔ. </content>
        </verse>
        <verse num="14">
            <content>Na ɔbɛfa mo mfuo ne mo bobe nturo mu deɛ ɛyɛ de ama ne nkoa. </content>
        </verse>
        <verse num="15">
            <content>Na ɔbɛgye mo ayufuo ne bobe nturo mu aba mu ntotosoɔ du du de ama gyaasefoɔ ne ne nkoa. </content>
        </verse>
        <verse num="16">
            <content>Na ɔbɛfa mo nkoa ne mo mfenaa, ne mo mmeranteɛ pa, ne mo mfunumu de ayɛ n’adwuma. </content>
        </verse>
        <verse num="17">
            <content>Ɔbɛgye mo nnwan mu ntotosoɔ du du. Na mobɛyɛ ne nkoa. </content>
        </verse>
        <verse num="18">
            <content>Na da no, mo hene a moayi no adi mo soɔ no nti mobɛsu afrɛ, nanso AWURADE remmua mo da no.</content>
            <content> </content>
        </verse>
        <verse num="19">
            <content>Na ɔman no ampene sɛ wɔtie Samuel, na wɔkaa sɛ: Dabi, na ɔhene ara na ɔnni yɛn soɔ, </content>
        </verse>
        <verse num="20">
            <content>na yɛn nso yɛnyɛ sɛ amanaman nyinaa, na yɛn hene no mmu yɛn atɛn, na ɔmfiri adi nni yɛn anim nni ako mma yɛn. </content>
        </verse>
        <verse num="21">
            <content>Na Samuel tee ɔman no nsɛm nyinaa no, ɔka guu AWURADE aso mu. </content>
        </verse>
        <verse num="22">
            <content> Na AWURADE ka kyerɛɛ Samuel sɛ: Tie wɔn, na si hene ma wɔn. Na Samuel ka kyerɛɛ Israelfoɔ nyinaa sɛ: Monkɔ mo nkuro mu.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: 1 Be 6.28</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Deut 16.19</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: 1 Sa 7.17 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Deut 17.14; Hos 13.10; Aso 13.21</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: 1 Sa 8.7, 9</content>
        </note>
    </chapter>
    <chapter num="9">
        <verse num="1">
            <content>Na Benyaminni bi wɔ hɔ a ne din de Kis a ɔyɛ Benyamin aseni, Afia ba, Bekorat ba, Seror ba, Abiel ba, ɔbarima a ɔyɛ ɔdefoɔ. </content>
        </verse>
        <verse num="2">
            <content>Na ɔwɔ ɔbabarima bi a ne din de Saulo, aberanteɛ a ne ho yɛ fɛ. Na Israelfoɔ mu biara nsene no ahoɔfɛ. Ɛfiri ne mmatiri so rekorɔ no, ɔware sene obiara, ɔman no mu.</content>
            <content> </content>
        </verse>
        <verse num="3">
            <content>Na Saulo agya Kis mfunumu yerae. Na Kis ka kyerɛɛ ne ba Saulo sɛ: Fa asomfoɔ no mu baako ka wo ho, na sɔre kɔhwehwɛ mfunumu no. </content>
        </verse>
        <verse num="4">
            <content> Na wɔkɔfaa Efraim bepɔ so, na wɔfaa Salisa asase so, nanso wɔanhu wɔn; na wɔfaa Saalim asase so, nanso na wɔnni hɔ; na wɔfaa Benyamin asase so, nanso wɔanhu wɔn.</content>
            <content> </content>
        </verse>
        <verse num="5">
            <content> </content>
            <content> Na wɔduruu Suf asase soɔ no, Saulo ka kyerɛɛ abɔfra a ɔka ne ho no sɛ: Bra ma yɛnsane nkɔ, na m’agya annyae mfunumu no deɛ ammɛdi yɛn ho dadwene. </content>
        </verse>
        <verse num="6">
            <content>Nanso ɔsomfoɔ no ka kyerɛɛ no sɛ: Hwɛ, Nyankopɔn nipa bi wɔ kuro yi mu, na ɔyɛ onipa a n’anim yɛ nyam, deɛ ɔka nyinaa ba mu. Ma yɛnkɔ hɔ, ebia ɔbɛka yɛn ɔkwan a yɛrekorɔ yi ho asɛm bi akyerɛ yɛn. </content>
        </verse>
        <verse num="7">
            <content>Na Saulo bisaa ne somfoɔ no sɛ: Hwɛ, yɛkɔ a, ɛdeɛn na yɛde bɛkɔ akɔma ɔbarima no? Na paanoo asa wɔ yɛn adeɛ mu, na ayɛyɛdeɛ biara nni hɔ a yɛde rekɔma Nyankopɔn nipa no; ɛdeɛn na yɛwɔ? </content>
        </verse>
        <verse num="8">
            <content>Na abɔfra no buaa Saulo bio sɛ: Hwɛ, mekura dwetɛ dwetɛbena abupɛn nnan mu baako, na mede bɛma Nyankopɔn nipa no, na wakyerɛ yɛn yɛn kwan. </content>
        </verse>
        <verse num="9">
            <content> (Akane no, Israel, sɛ obi rekɔbisa Nyankopɔn hɔ adeɛ a, ɔka sɛ: Mommra mma yɛnkɔ ɔdehunufoɔ no nkyɛn; na deɛ nnɛ wɔfrɛ no odiyifoɔ no, akane no na wɔfrɛ no ɔdehunufoɔ). </content>
        </verse>
        <verse num="10">
            <content>Ɛnna Saulo ka kyerɛɛ n’abɔfra no sɛ: Ɔsɛmpa, bra ma yɛnkɔ. Na wɔkɔɔ kuro a Nyankopɔn nipa no wɔ mu no mu.</content>
            <content> </content>
        </verse>
        <verse num="11">
            <content>Na wɔreforo kuro no aforoeɛ no, wɔhunuu mmabaa a wɔrefiri abɛsa nsuo. Na wɔbisaa mmabaa no sɛ: Ɔdehunufoɔ no wɔ hɔ anaa? </content>
        </verse>
        <verse num="12">
            <content>Na wɔbuaa wɔn sɛ: Ɔwɔ hɔ, hwɛ, ɔwɔ w’anim ha yi ara. Yɛ ntɛm, na ɛnnɛ waba kuro no mu, na ɔman no bɔ afɔdeɛ nnɛ, sorɔnsorɔnbea hɔ. </content>
        </verse>
        <verse num="13">
            <content>Moduru kuro no mu ara pɛ a, mobɛhu no ansa na wakɔ sorɔnsorɔnbea hɔ akɔdidi; ɛfiri sɛ ɔman no nnidi kɔsi sɛ ɔbɛba, na ɔno na ɔhyira afɔdeɛ no soɔ ansa na wɔn a wɔahyia wɔn no adidi. Enti momforo nkɔ, na berɛ yi ara na mobɛhu no. </content>
        </verse>
        <verse num="14">
            <content>Na wɔforo kɔɔ kuro no mu. Wɔduruu kuro no mu no, hwɛ, na Samuel refiri adi abɛhyia wɔn aforo akɔ sorɔnsorɔnbea hɔ.</content>
            <content> </content>
        </verse>
        <verse num="15">
            <content>Nso na AWURADE ayi Samuel asotire da koro ansa na Saulo reba sɛ: </content>
        </verse>
        <verse num="16">
            <content>Ɔkyena sɛsɛberɛ mɛsoma ɔbarima bi afiri Benyamin asase so aba wo nkyɛn, na sra no ngo si no me man Israel so hene, na ɔnnye me man mfiri Filistifoɔ nsam; na mahunu me man, ɛfiri sɛ wɔn su aduru me nkyɛn. </content>
        </verse>
        <verse num="17">
            <content>Na Samuel hunuu Saulo no, AWURADE ka kyerɛɛ no sɛ: Hwɛ, onipa a mesee wo sɛ ɔbɛdi me man soɔ no nie. </content>
        </verse>
        <verse num="18">
            <content>Na Saulo twe pinii Samuel kuro pono no ano kaa sɛ: Mesrɛ wo, kyerɛ me deɛ ɔdehunufoɔ no fie wɔ. </content>
        </verse>
        <verse num="19">
            <content>Na Samuel buaa Saulo sɛ: Mene ɔdehunufoɔ no. Foro di m’anim kɔ sorɔnsorɔnbea hɔ, na mo ne me bɛdidi nnɛ, na adeɛ kye a, magya mo kwan; na mɛka wo deɛ ɛwɔ w’akomam nyinaa. </content>
        </verse>
        <verse num="20">
            <content>Na wo mfunumu a wɔyeraa nnansa ne nnɛ no deɛ, mfa w’adwene nto so, na wɔahu wɔn. Na hwan na Israel aboɔdenneɛ nyinaa wɔ no? Ɛnyɛ wo ne w’agya fie nyinaa dea anaa? </content>
        </verse>
        <verse num="21">
            <content> Na Saulo buaa sɛ: Ɛnyɛ Benyaminni ne me na memfiri Israel mmusuakuo mu ketewa no mu, na ɛnyɛ m’abusua ne Benyamin abusuakuo mu mmusua nyinaa mu ketewa anaa? Na adɛn nti na woka saa asɛm yi kyerɛ me?</content>
            <content> </content>
        </verse>
        <verse num="22">
            <content>Na Samuel faa Saulo ne ne somfoɔ no, na ɔde wɔn kɔɔ adidiiɛ, na ɔmaa wɔn atenaeɛ wɔ wɔn a wɔahyia wɔn no ti: Wɔbɛyɛ nnipa aduasa. </content>
        </verse>
        <verse num="23">
            <content>Na Samuel ka kyerɛɛ osoodoni no sɛ: Fa nankum a mesee wo sɛ fa sie no bra. </content>
        </verse>
        <verse num="24">
            <content>Na soodoni no kɔfaa ɔsrɛ ne deɛ ɛwɔ ho no de bɛsii Saulo anim; na Samuel kaa sɛ: Hwɛ, deɛ wɔagya nie; fa si w’anim di, ɛfiri sɛ wɔde asie ama wo berɛ a wo ne ɔman no bɛdidie.</content>
            <content>Na Saulo ne Samuel didii da no. </content>
        </verse>
        <verse num="25">
            <content>Na wɔfiri sorɔnsorɔnbea hɔ siane baa kuro no mu, na ɔne Saulo kasaa ɛdan atifi. </content>
        </verse>
        <verse num="26">
            <content>Na wɔsɔree nhema; na adeɛ rekye no, Samuel frɛɛ Saulo ɛdan atifi sɛ: Sɔre na mennya wo kwan. Na Saulo sɔree, na wɔn baanu no, ɔno ne Samuel, firii adi.</content>
            <content> </content>
        </verse>
        <verse num="27">
            <content>Wɔsiane kɔduruu kurotia no, Samuel ka kyerɛɛ Saulo sɛ: Ka kyerɛ aberanteɛ no na ɔmmɛsene nni yɛn anim nkɔ, na ɔsene kɔ a; wo deɛ, gyina ha na menka wo nhyehyɛɛ a Onyankopɔn wɔ ma wo.</content>
        </verse>
        <note kind="CROSS_REFERENCES">
            <content kind="REF_VERSE_START">4</content>
            <content>: Yoh 3.23</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Sa 10.2 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 2 Ah 17.13; 1 Be 9.22; Num 24.3</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: 1 Sa 15.17</content>
        </note>
    </chapter>
    <chapter num="10">
        <verse num="1">
            <content>Ɛnna Samuel faa ngo toa hwie guu n’atifi, na ɔfee n’ano kaa sɛ: Ɛnyɛ sra na AWURADE asra wo asi n’agyapadeɛ so hene ne ɔman Israel so anaa? Na wobɛdi AWURADE nkurɔfoɔ so hene, na woagye wɔn afiri wɔn atamfoɔ a wɔatwa wɔn ho ahyia no nsam. Na yei bɛyɛ nsɛnkyerɛnneɛ ama wo sɛ AWURADE asi wo hene wɔ n’agyapadeɛ so. </content>
        </verse>
        <verse num="2">
            <content> Wofiri me nkyɛn nnɛ rekorɔ yi, wobɛto mmarima baanu wɔ Selsa, Rahel da so, Benyamin hyeɛ so, na wɔbɛka akyerɛ wo sɛ: Mfunumu a wokɔhwehwɛɛ wɔn no, wɔahu wɔn, na hwɛ, w’agya agyae mfunumu no ho dwene, na mo so na ne dadwen abɛsie sɛ: Menyɛ dɛn me ba yi ho? </content>
        </verse>
        <verse num="3">
            <content>Na wofiri hɔ kɔ w’anim, na woduru Tabor dupɔn no ho a, mmarima baasa a wɔrekɔ Nyankopɔn nkyɛn Betel bɛhyia wo hɔ, ɔbaako so mmirekyie mmiɛnsa, na ɔbaako so paanoo mua mmiɛnsa, na ɔbaako so bobesa ahina ma. </content>
        </verse>
        <verse num="4">
            <content>Na wɔbɛkyea wo, na wɔama wo paanoo mmienu na woagye wɔ wɔn nsam. </content>
        </verse>
        <verse num="5">
            <content>Ɛno akyiri no, wobɛduru Gibea-elohim,</content>
            <note_ref>1</note_ref>
            <content> wɔ deɛ Filistifoɔ bansifoɔ wɔ no; na ɛbɛba sɛ woduru kuro no mu hɔ a, wobɛhyia adiyifoɔ asafo a wɔresiane afiri sorɔnsorɔnbea hɔ, na bɛnta ne mpintin ne mmɛn ne asankuo di wɔn anim; na wɔrehyɛ nkɔm. </content>
        </verse>
        <verse num="6">
            <content> Na AWURADE honhom bɛsi wo so, na wo ne wɔn ahyɛ nkɔm, na woadane ayɛ onipa foforɔ. </content>
        </verse>
        <verse num="7">
            <content>Na sɛ nsɛnkyerɛnneɛ yi ba mu ma wo a, yɛ deɛ wo nsa bɛso soɔ fa, na Onyankopɔn di w’akyi. </content>
        </verse>
        <verse num="8">
            <content> Na di m’anim siane kɔ Gilgal, na hwɛ, me nso meresiane maba wo nkyɛn mabɛbɔ ɔhyeɛ afɔdeɛ ne asomdwoeɛ afɔdeɛ. Tena hɔ twɛn nnanson kɔsi sɛ mɛba wo nkyɛn mabɛkyerɛ wo deɛ yɛ.</content>
            <content> </content>
        </verse>
        <verse num="9">
            <content>Na ɔdanee ne ho sɛ ɔrefiri Samuel nkyɛn akorɔ no, Onyankopɔn maa no akoma foforɔ; na nsɛnkyerɛnneɛ yi nyinaa baa mu da no ara. </content>
        </verse>
        <verse num="10">
            <content> Na wɔduruu kokoɔ no so hɔ no, hwɛ, adiyifoɔ asafo bɛhyiaa no, na Nyankopɔn honhom bɛsii ne so, na ɔhyɛɛ nkɔm wɔ wɔn mu. </content>
        </verse>
        <verse num="11">
            <content>Na wɔn a wɔni no kane no nyinaa hunuu no sɛ ɔrehyɛ nkɔm adiyifoɔ mu no, nkurɔfoɔ no sesee wɔn ho wɔn ho sɛ: Ɛdeɛn ne deɛ ayɛ Kis ba no yi? Saulo nso fra adiyifoɔ no mu anaa? </content>
        </verse>
        <verse num="12">
            <content>Na obi a ɔfiri hɔnom buaa sɛ: Na wɔn kannifoɔ ne hwan? Enti ɛdanee abebusɛm sɛ: Saulo nso fra adiyifoɔ no mu anaa? </content>
        </verse>
        <verse num="13">
            <content>Na ɔwiee nkɔmhyɛ no, ɔbaa sorɔnsorɔnbea hɔ.</content>
            <content> </content>
        </verse>
        <verse num="14">
            <content>Na Saulo agya nua bisaa no ne somfoɔ no sɛ: Ɛhe na mokɔeɛ? Na ɔse: Yɛkɔhwehwɛɛ mfunumu no na yɛhunuu sɛ wɔnni hɔ no, yɛkɔɔ Samuel nkyɛn. </content>
        </verse>
        <verse num="15">
            <content>Na Saulo agya nua no kaa sɛ: Ka me deɛ Samuel ka kyerɛɛ mo no! </content>
        </verse>
        <verse num="16">
            <content>Na Saulo ka kyerɛɛ n’agya nua no sɛ: Ɔkaa no pefee kyerɛɛ yɛn sɛ wɔahunu mfunumu no. Na ahennie no ho asɛm a Samuel kaeɛ no deɛ, wanka ankyerɛ no.</content>
            <content> </content>
        </verse>
        <verse num="17">
            <content>Na Samuel hyiaa ɔman no baa AWURADE nkyɛn Mispa. </content>
        </verse>
        <verse num="18">
            <content>Na ɔka kyerɛɛ Israelfoɔ no sɛ: Sɛdeɛ AWURADE Israel Nyankopɔn seɛ nie: Me na meyii Israel firi Misraim baeɛ, na megyee mo Misraim nsam ne ahennie a ɛhyɛɛ mo soɔ nyinaa nsam. </content>
        </verse>
        <verse num="19">
            <content> Na mo deɛ, ɛnnɛ moapo mo Nyankopɔn a ɔne deɛ ɔgyee mo mo amaneɛ ne mo ahohia nyinaa mu no, na mose no sɛ: Dabi, na si yɛn so hene. Na afei mommɛgyina AWURADE anim sɛdeɛ mo mmusuakuo ne mo mpempem dodoɔ teɛ.</content>
            <content> </content>
        </verse>
        <verse num="20">
            <content> </content>
            <content> Na Samuel maa Israel mmusuakuo no nyinaa twe pinii, na wɔtwee ntoto maa ɛbɔɔ Benyamin abusuakuo. </content>
        </verse>
        <verse num="21">
            <content>Na ɔmaa Benyamin abusuakuo no pinkyɛe, sɛdeɛ ne mmusua no teɛ; na wɔtwee ntoto maa ɛbɔɔ Matri abusua, na ɛbɔɔ Kis ba Saulo. Nanso wɔhwehwɛɛ no no, wɔanhu no. </content>
        </verse>
        <verse num="22">
            <content>Na wɔkɔbisaa AWURADE bio sɛ: Onipa no bɛnya aba anaa? Na AWURADE se: Hwɛ, wakɔhunta nnoɔma no mu. </content>
        </verse>
        <verse num="23">
            <content>Na wɔtutuu mmirika kɔfaa no firii hɔ. Na ɔbɛgyinaa ɔman no mu no, na ɔware sene ɔman no nyinaa firi ne mmatiri so kɔ soro. </content>
        </verse>
        <verse num="24">
            <content> Na Samuel ka kyerɛɛ ɔman no nyinaa sɛ: Monhwɛ deɛ AWURADE ayi no, na obiara nte sɛ ɔno, ɔman yi nyinaa mu. Na ɔman no nyinaa bɔɔ ose sɛ: Ɔhene tiri nkwa!</content>
            <content> </content>
        </verse>
        <verse num="25">
            <content> </content>
            <content> Ɛnna Samuel kaa ahennie no ho nhyehyɛɛ kyerɛɛ ɔman no, na ɔtwerɛ hyɛɛ nwoma mu de too AWURADE anim. Na Samuel gyaa ɔman no nyinaa kwan maa wɔkɔɔ wɔn afie. </content>
        </verse>
        <verse num="26">
            <content>Na Saulo nso kɔɔ ne fie Gibea, na ɛdɔm no mu akokoɔdurufoɔ binom a Onyankopɔn aka wɔn akoma no ne no kɔe. </content>
        </verse>
        <verse num="27">
            <content> Na nnipa hunu bi kaa sɛ: Oyi bɛyɛ dɛn na wagye yɛn? Na wɔbuu no animtia, na wɔamfa ayɛyɛdeɛ ammrɛ no. Na ɔyɛɛ sɛ deɛ ɔnteɛ.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Gye 35.19</content>
        </note>
        <note num="1">
            <content kind="REF_VERSE_START">5</content>
            <content> </content>
            <content kind="STRONG_EM">GIBEA-ELOHIM: </content>
            <content>Anaasɛ </content>
            <content kind="EM">Onyankopɔn kokoɔ.</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: 1 Sa 10.10</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 1 Sa 13.8</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 1 Sa 19.20-24</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: 1 Sa 8.7</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: 1 Sa 14.41-42; Yos 7.16 </content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: 1 Ah 1.25</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: 1 Sa 8.11; Deut 17.14-20 </content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: 1 Sa 11.12</content>
        </note>
    </chapter>
    <chapter num="11">
        <verse num="1">
            <content> </content>
            <content> Na Amonni Nahas foro ba bɛkyeree Yabes-gilead so nsraban. Na Yabes mmarima nyinaa ka kyerɛɛ Nahas sɛ: Ɛne yɛn mpam na yɛnsom wo. </content>
        </verse>
        <verse num="2">
            <content> Na Amonni Nahas no ka kyerɛɛ wɔn sɛ: Ansa na me ne mo bɛpam no, gye sɛ metutu mo ani nifa nyinaa na mede mayɛ ahohora mato Israel nyinaa so. </content>
        </verse>
        <verse num="3">
            <content>Na Yabes mpanimfoɔ no ka kyerɛɛ no sɛ: Ma yɛn nnanson, na yɛnsomasoma abɔfoɔ nkɔ Israel ahyeɛ nyinaa so, na sɛ obi nni hɔ a ɔbɛgye yɛn a, yɛafiri adi aba wo nkyɛn.</content>
            <content> </content>
        </verse>
        <verse num="4">
            <content>Ɛnna abɔfoɔ no baa Gibea, faako a Saulo firi bɛkaa asɛm no ɔman no aso mu; na ɔman no nyinaa memaa wɔn nne so sui.</content>
            <content> </content>
        </verse>
        <verse num="5">
            <content>Na hwɛ, na Saulo di anantwie akyi firi afuo mu reba; na Saulo kaa sɛ: Ɛdeɛn na ayɛ ɔman yi na wɔresu yi? Na wɔkaa Yabesfoɔ nsɛm no kyerɛɛ no. </content>
        </verse>
        <verse num="6">
            <content> Na Saulo tee nsɛm yi no, AWURADE honhom sii ne so, na ne bo fuu kɛse. </content>
        </verse>
        <verse num="7">
            <content> Na ɔfaa anantwie mpamho twitwaa wɔn asinasini de hyehyɛɛ abɔfoɔ no nsa soma maa wɔkɔɔ Israel asase nyinaa so kɔkaa sɛ: Obiara a wamfiri adi ammɛdi Saulo ne Samuel akyire no, sɛ wɔbɛyɛ n’anantwie nie. Ɛnna AWURADE ho hu tɔɔ ɔman no soɔ, na wɔfiri baa sɛ onipa baako. </content>
        </verse>
        <verse num="8">
            <content>Na ɔkan wɔn Besek, na Israelfoɔ no ano si mpem ahasa, na Yuda mmarima si mpem aduasa. </content>
        </verse>
        <verse num="9">
            <content>Na wɔka kyerɛɛ abɔfoɔ a wɔbaeɛ no sɛ: Sɛ monkɔka nkyerɛ Yabes-gileadfoɔ no nie: Ɔkyena a owia mu reyɛ den no, mobɛnya ɔgyeɛ. Na abɔfoɔ no ba bɛka kyerɛɛ Yabesfoɔ no, wɔn ani gyee. </content>
        </verse>
        <verse num="10">
            <content>Na Yabesfoɔ no kaa sɛ: Ɔkyena yɛbɛfiri adi aba mo nkyɛn, na moayɛ yɛn sɛdeɛ ɛyɛ mo ani soɔ nyinaa. </content>
        </verse>
        <verse num="11">
            <content>Na adeɛ kyeeɛ no, Saulo buu ɔman no mu asafokuo mmiɛnsa na wɔkɔɔ nsraban no mu anɔpa dasuo mu, na wɔkunkumm Amon kɔduruu awia ketee. Na wɔn a ɛkaeɛ no bɔ petee a anka wɔn mu baanu mpo wɔ faako.</content>
            <content> </content>
        </verse>
        <verse num="12">
            <content> </content>
            <content> Ɛnna ɔman no ka kyerɛɛ Samuel sɛ: Hwan na ɔkaa sɛ: Saulo na ɔrebɛdi yɛn so hene yi, no? Fa nnipa no bra ma yɛnku wɔn. </content>
        </verse>
        <verse num="13">
            <content> Na Saulo kaa sɛ: Wɔnnkum obiara nnɛ da yi, ɛfiri sɛ ɛnnɛ AWURADE ayɛ nkwagyedeɛ Israel mu. </content>
        </verse>
        <verse num="14">
            <content> Na Samuel ka kyerɛɛ ɔman no sɛ: Mommra mma yɛnkɔ Gilgal, na yɛnkɔyɛ ahennie no foforɔ wɔ hɔ. </content>
        </verse>
        <verse num="15">
            <content>Na ɔman no nyinaa kɔɔ Gilgal, na wɔkɔsii Saulo hene AWURADE anim wɔ Gilgal; na wɔbobɔɔ asomdwoeɛ afɔdeɛ AWURADE anim wɔ hɔ. Na Saulo ne Israel mmarima nyinaa ani gyee hɔ sɛ biribi.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Sa 31.11 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Yer 39.7</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Ate 14.6</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Ate 19.29</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 1 Sa 10.27 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: 1 Sa 14.45</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 1 Sa 10.8</content>
        </note>
    </chapter>
    <chapter num="12">
        <verse num="1">
            <content> </content>
            <content> Na Samuel ka kyerɛɛ Israel nyinaa sɛ: Hwɛ, matie mo, sɛdeɛ moka kyerɛɛ me no nyinaa, na masi mo so hene. </content>
        </verse>
        <verse num="2">
            <content>Na afei, hwɛ, ɔhene no na ɔdi mo anim yi. Na me deɛ, mabɔ akora na mafu dwono, na me mma nso, hwɛ, wɔne mo na ɛwɔ hɔ; na me deɛ, mefiri me mmɔfraase na manante mo anim mabɛduru nnɛ da yi. </content>
        </verse>
        <verse num="3">
            <content> Hwɛ, menie, monni me adanseɛ AWURADE ne deɛ wasra no yi anim, hwan nantwie na mafa? Na hwan afunumu na mafa? Na hwan na madi no amim? Na hwan na mahyɛ ne soɔ anaa hwan hɔ na magye adanmudeɛ na mede mamua m’ani mama no? Na mennane memma mo. </content>
        </verse>
        <verse num="4">
            <content>Na wɔse: Wonnii yɛn amim, na wonhyɛɛ yɛn so, na wonnyee obiara hɔ biribiara. </content>
        </verse>
        <verse num="5">
            <content>Na ɔka kyerɛɛ wɔn sɛ: AWURADE ne mo danseni, na deɛ wasra no yi ne ɔdanseni nnɛ, sɛ moanhunu biribiara me nsam. Na wɔkaa sɛ: Ɔne danseni.</content>
            <content> </content>
        </verse>
        <verse num="6">
            <content>Na Samuel ka kyerɛɛ ɔman no sɛ: Ɛyɛ AWURADE a ɔyii Mose ne Aaron na ɔde mo agyanom firii Misraim asase so bae no. </content>
        </verse>
        <verse num="7">
            <content>Na afei mommɛgyina ha, na memmɔ mo soboɔ AWURADE anim, AWURADE teneneedeɛ a wayɛ ama mo ne mo agyanom nyinaa ho: </content>
        </verse>
        <verse num="8">
            <content> Ɛberɛ a Yakob kɔɔ Misraim na Misraimfoɔ hyɛɛ wɔn soɔ no,</content>
            <note_ref>1</note_ref>
            <content> mo agyanom su frɛɛ AWURADE, na AWURADE somaa Mose ne Aaron na wɔyii mo agyanom firii Misraim maa wɔbɛtenaa ha yi. </content>
        </verse>
        <verse num="9">
            <content> Nanso wɔn werɛ firii AWURADE wɔn Nyankopɔn, na ɔtɔn wɔn hyɛɛ Hasor sahene Sisera nsa ne Filistifoɔ nsa ne Moabhene nsa, na wɔne wɔn bɛkoe. </content>
        </verse>
        <verse num="10">
            <content>Na wɔsu frɛɛ AWURADE sɛ: Yɛayɛ bɔne sɛ yɛagya AWURADE hɔ akɔsom Baalim ne Astarot, na afei yi yɛn firi yɛn atamfoɔ nsam, na yɛbɛsom wo. </content>
        </verse>
        <verse num="11">
            <content> Na AWURADE somaa Yerubaal, Bedan, Yefta ne Samuel, na ɔyii mo firi mo atamfoɔ nsam hyia maa motenaa ase dwoodwoo. </content>
        </verse>
        <verse num="12">
            <content> Na mohunuu sɛ Amonfoɔ hene Nahas reba mo soɔ no, moka kyerɛɛ me sɛ: Dabi, na ɔhene mmɛdi yɛn so, berɛ a na AWURADE mo Nyankopɔn ne mo hene. </content>
        </verse>
        <verse num="13">
            <content>Na afei, hwɛ, ɔhene a moyiiɛ a mosrɛɛ no no nie, na hwɛ, AWURADE asi mo so hene. </content>
        </verse>
        <verse num="14">
            <content>Sɛ mosuro AWURADE na mosom no na motie no, na moante AWURADE anomu asɛm so atua na mo ne ɔhene a ɔdi mo soɔ no nyinaa redi AWURADE mo Nyankopɔn akyi a, anka ɛyɛ. </content>
        </verse>
        <verse num="15">
            <content>Na sɛ moantie AWURADE na mote AWURADE anomu asɛm so atua a, ɛnneɛ AWURADE nsa bɛda mo so sɛdeɛ ɛdaa mo agyanom soɔ no. </content>
        </verse>
        <verse num="16">
            <content>Afei nso mommɛgyina ha nhwɛ adeɛ kɛseɛ a AWURADE rebɛyɛ mo anim yi. </content>
        </verse>
        <verse num="17">
            <content>Ɛnyɛ ayuotwa berɛ ne nnɛ? Mɛfrɛ AWURADE na wama aprannaa ne osuo aba, na moahwɛ ahunu sɛ mo bɔne a moayɛ AWURADE anim sɛ moabisa ɔhene afa no so.</content>
            <content> </content>
        </verse>
        <verse num="18">
            <content>Ɛnna Samuel frɛɛ AWURADE, na AWURADE maa aprannaa ne osuo baa da no. Na ɔman no nyinaa suroo AWURADE ne Samuel sɛ. </content>
        </verse>
        <verse num="19">
            <content>Na ɔman no nyinaa ka kyerɛɛ Samuel sɛ: Bɔ AWURADE wo Nyankopɔn mpaeɛ ma wo nkoa, na yɛanwu, ɛfiri sɛ yɛde bɔne yi aka yɛn bɔne nyinaa ho, sɛ yɛabisa ɔhene afa. </content>
        </verse>
        <verse num="20">
            <content>Na Samuel ka kyerɛɛ ɔman no sɛ: Monnsuro; moayɛ bɔne yi nyinaa deɛ, nanso AWURADE akyi na monnsane mmfire, na momfa mo akoma nyinaa nsom AWURADE. </content>
        </verse>
        <verse num="21">
            <content> Na mommmane nnkɔdi ade hunu a mfasoɔ ne ɛgyeɛ nni ho no akyi, na ɛyɛ ade hunu. </content>
        </verse>
        <verse num="22">
            <content> Na AWURADE din kɛseɛ no nti ɔrempa ne man, na ɛsɔ AWURADE ani sɛ ɔde mo bɛyɛ ne man; </content>
        </verse>
        <verse num="23">
            <content> me nso, ɛmpare me sɛ mɛgyae mo ho mpaebɔ de ayɛ AWURADE bɔne; na mɛkyerɛ mo kwan pa a ɛtene no. </content>
        </verse>
        <verse num="24">
            <content> Suro nko na monsuro AWURADE, na momfa mo akoma nyinaa nsom no nokorɛ mu. Na monhwɛ adeɛ kɛseɛ a wayɛ ama mo no. </content>
        </verse>
        <verse num="25">
            <content>Na sɛ bɔne ara na mobɛyɛ a, ɛnneɛ wɔbɛsesa mo ne mo hene nyinaa akɔ.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Sa 8.7, 22; 11.15 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Num 16.15</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Eks 3.7</content>
        </note>
        <note num="1">
            <content kind="REF_VERSE_START">8</content>
            <content> </content>
            <content>Hebri atwerɛ no nni </content>
            <content kind="EM">Misraimfoɔ no hyɛɛ wɔn soɔ no.</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Ate 4.2; 10.7; 13.1; 3.12</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Ate 6.14; 11.29; 1 Sa 7.3</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 1 Sa 8.19</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Deut 32.37-38</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Eks 19.6</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: 1 Sa 7.8</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: 2 Ah 17.39</content>
        </note>
    </chapter>
    <chapter num="13">
        <verse num="1">
            <content>Saulo bɛdii hene na wadi bɛboro mfirinhyia aduasa.</content>
            <note_ref>1</note_ref>
            <content> Na ɔdii Israel so hene mfeɛ mmienu no, </content>
        </verse>
        <verse num="2">
            <content>ɔyii Israel mu nnipa mpensa fae. Na wɔn mu mpennu wɔ Saulo nkyɛn, Mikmas ne Betel bepɔ so, na apem wɔ Yonatan nkyɛn Gibea-benyamin; na ɔman a aka no, ɔgyaa wɔn kwan maa wɔkɔɔ wɔn ntomadan mu. </content>
        </verse>
        <verse num="3">
            <content> Na Yonatan kaa Filistifoɔ bansifoɔ a wɔwɔ Geba no gui; na Filistifoɔ teeɛ. Ɛnna Saulo hyɛnee totorobɛnto asase no nyinaa soɔ sɛ: Momma Hebrifoɔ nte! </content>
        </verse>
        <verse num="4">
            <content>Na Israel nyinaa tee sɛ Saulo aka Filistifoɔ bansifoɔ no agu ne sɛ Israel ama wɔn ho ayɛ Filistifoɔ ahi. Na wɔhyiahyiaa ɔman no boaa ano, Saulo nkyɛn wɔ Gilgal.</content>
            <content> </content>
        </verse>
        <verse num="5">
            <content>Na Filistifoɔ boaboaa wɔn ano sɛ wɔne Israel rebɛko: Nteaseɛnam mpem aduasa ne apɔnkɔfoɔ mpemnsia ne dɔm a ne dodoɔ te sɛ mpoano anwea. Na wɔforo ba bɛkyeree nsraban Mikmas, Bet-awen apueeɛ. </content>
        </verse>
        <verse num="6">
            <content>Na Israel mmarima no hunuu sɛ ɛredene wɔn, (ɛfiri sɛ wɔhyɛɛ ɔman no ahometeɛ), na ɔman no huntahuntaa abodan ne amena ne abotan ne aboda ne mmura mu. </content>
        </verse>
        <verse num="7">
            <content>Na Hebrifoɔ no bi twaa Yordan kɔɔ Gad ne Gilead asase so. Na Saulo da so wɔ Gilgal, na ɔman no nyinaa de ahopopoɔ dii n’akyi.</content>
            <content> </content>
        </verse>
        <verse num="8">
            <content> </content>
            <content> Na ɔtwɛnee nnanson a ɛne berɛ a Samuel hyɛeɛ no; nanso Samuel amma Gilgal, na ɔman no firii ne ho hwetee. </content>
        </verse>
        <verse num="9">
            <content>Ɛnna Saulo kaa sɛ: Momfa ɔhyeɛ afɔdeɛ ne asomdwoeɛ afɔdeɛ no mmrɛ me. Na ɔbɔɔ ɔhyeɛ afɔdeɛ no. </content>
        </verse>
        <verse num="10">
            <content>Na hwɛ, ɔwiee ɔhyeɛ afɔdeɛ no bɔ ara pɛ, na Samuel baeɛ; na Saulo firii adi sɛ ɔrekɔhyia no akyea no. </content>
        </verse>
        <verse num="11">
            <content>Ɛnna Samuel kaa sɛ: Ɛdeɛn na woayɛ yi? Na Saulo se: Mehunuu sɛ ɔman no refiri me ho ahwete, na wo nso woamma berɛ a wohyɛeɛ no, na Filistifoɔ aboa wɔn ano Mikmas, </content>
        </verse>
        <verse num="12">
            <content>ɛnna mese: Afei Filistifoɔ bɛsiane aba me so Gilgal, nso mennya menyii AWURADE mpaeɛ, enti na mehyɛɛ me ho mebɔɔ ɔhyeɛ afɔdeɛ no. </content>
        </verse>
        <verse num="13">
            <content>Na Samuel ka kyerɛɛ Saulo sɛ: Woadi nkwaseasɛm, woanni AWURADE wo Nyankopɔn mmara asɛm a ɔhyɛɛ woɔ no so. Na anka afei na AWURADE rebɛma w’ahennie atim Israel so daa: </content>
        </verse>
        <verse num="14">
            <content> Na afei w’ahennie rennyina. AWURADE bɛhwehwɛ n’akoma so barima afa, na AWURADE asi ne man so hene, ɛfiri sɛ woanni deɛ AWURADE hyɛɛ woɔ no so.</content>
            <content> </content>
        </verse>
        <verse num="15">
            <content>Na Samuel sɔre firii Gilgal kɔɔ Gibea-benyamin. Na Saulo kan ɛdɔm a wɔne no wɔ hɔ no, mmarima bɛyɛ ahansia. </content>
        </verse>
        <verse num="16">
            <content>Na Saulo ne ne ba Yonatan ne ɛdɔm a wɔne wɔn wɔ hɔ no tenaa Gibea-benyamin, nso na Filistifoɔ akyere nsraban wɔ Mikmas. </content>
        </verse>
        <verse num="17">
            <content>Na afomfafoɔ akuo mmiɛnsa firi Filistifoɔ nsram bae: Asafokuo baako te faa Ofra kwan so kɔɔ Sual asase so; </content>
        </verse>
        <verse num="18">
            <content>na asafokuo baako te faa Bet-horon kwan so, na asafokuo baako nso te faa ɛhyeɛ a ɛkyerɛ Seboim bonhwa no kwan so kɔɔ ɛserɛ so fam.</content>
            <content> </content>
        </verse>
        <verse num="19">
            <content> </content>
            <content> Nanso na ɔtomfoɔ biara nni Israel asase no so baabiara, ɛfiri sɛ Filistifoɔ kaa sɛ: Anyɛ saa a, Hebrifoɔ bɛbɔ nkrantɛ ne mpea. </content>
        </verse>
        <verse num="20">
            <content>Na na Israel nyinaa siane kɔ Filistifoɔ nkyɛn kɔse wɔn funtum nnadeɛ ne wɔn nsɔ ne wɔn nkuma ne wɔn kantankrankyi; </content>
        </verse>
        <verse num="21">
            <content>na wɔgye funtum nnadeɛ ne nsɔsɔ no biara ho dwetɛbena abupɛn mmiɛnsa mu baako, na wɔse nkuma anaa wɔsiesie nnadeɛ a wɔde ka mmoa nso a, wɔgye dwetɛbena abupɛn mmiɛnsa mu baako mmɔho. </content>
        </verse>
        <verse num="22">
            <content>Na koda no, wɔanhunu nkrantɛ anaa pea ɛdɔm a wɔne Saulo ne Yonatan wɔ hɔ no mu biara nsam gye Saulo ne ne ba Yonatan nsam na wɔhunuu bie. </content>
        </verse>
        <verse num="23">
            <content>Na Filistifoɔ bansifoɔ no firii adi kɔɔ Mikmas afaeɛ.</content>
        </verse>
        <note num="1">
            <content kind="REF_VERSE_START">1</content>
            <content> </content>
            <content kind="STRONG_EM">ADUASA: </content>
            <content>Wɔnhunu </content>
            <content kind="EM">aduasa </content>
            <content>yi wɔ Hebri Atwerɛ no mu. Ɛwom sɛ yɛnnim Saulo mfeɛ a na wadi pɔtee deɛ, nanso yɛnim sɛ, saa berɛ no, na wawo Yonatan ma no tumi di asraafoɔ dɔm anim kɔ ɔko. Saa nti, ɛntumi mma sɛ na Saulo nnii bɛboro mfeɛ aduasa.</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 1 Sa 14.49</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 1 Sa 10.8 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Aso 13.22</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Ate 5.8 </content>
        </note>
    </chapter>
    <chapter num="14">
        <verse num="1">
            <content>Na da bi Saulo ba Yonatan ka kyerɛɛ n’abɔfra a ɔkura n’akodeɛ no sɛ: Bra ma yɛnkɔ Filistifoɔ bansifoɔ a wɔwɔ nohoa no ho. Nanso wanka ankyerɛ n’agya. </content>
        </verse>
        <verse num="2">
            <content>Na Saulo te Gibea kurotia, atoaa dua a ɛwɔ Migron no ase, na ɛdɔm a na wɔne no wɔ hɔ no bɛyɛ mmarima ahansia. </content>
        </verse>
        <verse num="3">
            <content> Na Ahiya a ɔyɛ AWURADE sɔfoɔ Eli a ɔtenaa Silo no ba Pinehas ba Ikabod nua Ahitub ba hyɛ asɔfotadeɛ no. Na ɔman no nnim sɛ Yonatan kɔ. </content>
        </verse>
        <verse num="4">
            <content>Na afaeɛ a Yonatan pɛ sɛ ɔfa mu kɔ Filistifoɔ bansifoɔ no soɔ no, ɔbotan a ano yɛ nnam wɔ ɔfa ha na ɔbotan a ano yɛ nnam nso wɔ ɔfa ha; baako din de Boses na baako din de Sene; </content>
        </verse>
        <verse num="5">
            <content>baako ano kyerɛ atifi fam Mikmas ntentensoɔ, na baako ano kyerɛ anafoɔ fam Geba ntentensoɔ.</content>
            <content> </content>
        </verse>
        <verse num="6">
            <content> </content>
            <content> Na Yonatan ka kyerɛɛ aberanteɛ a ɔkura n’akodeɛ no sɛ: Bra ma yɛntwam nkɔ momonotofoɔ bansifoɔ yi ho, ebia AWURADE bɛdi ama yɛn, na biribiara nsi AWURADE kwan sɛ ɔde ade bebree anaa ketewa bɛgye nkwa. </content>
        </verse>
        <verse num="7">
            <content>Na n’akodeɛkurani no ka kyerɛɛ no sɛ: Yɛ deɛ ɛwɔ w’akomam nyinaa; dane wo ho, hwɛ, meka wo ho sɛdeɛ w’akoma pɛ. </content>
        </verse>
        <verse num="8">
            <content>Ɛnna Yonatan kaa sɛ: Hwɛ, yɛrebɛtwam akɔ nnipa no ho akɔyi yɛn ho akyerɛ wɔn, </content>
        </verse>
        <verse num="9">
            <content>na sɛ wɔka kyerɛ yɛn sɛ: Monnyina hɔ na yɛmmra mo nkyɛn a, ɛnneɛ yɛbɛgyina yɛn gyinabea na yɛremforo nkɔ wɔn nkyɛn. </content>
        </verse>
        <verse num="10">
            <content>Na sɛ wɔka sɛ: Momforo mmra yɛn so a, ɛnneɛ yɛbɛforo akɔ, ɛfiri sɛ AWURADE de wɔn ahyɛ yɛn nsa, na yei bɛyɛ yɛn nsɛnkyerɛnneɛ. </content>
        </verse>
        <verse num="11">
            <content>Na wɔn baanu no yiyii wɔn ho kyerɛɛ Filistifoɔ bansifoɔ no. Na Filistifoɔ no kaa sɛ: Hwɛ, Hebrifoɔ no refiri adi afiri ntokuro a wɔhuntahuntaa mu no mu. </content>
        </verse>
        <verse num="12">
            <content>Na nsraban no mufoɔ buaa Yonatan ne n’akodeɛkurani no sɛ: Momforo mmra yɛn nkyɛn na yɛnkyerɛ mo biribi. Na Yonatan ka kyerɛɛ n’akodeɛkurani no sɛ: Foro di m’akyi, na AWURADE de wɔn ahyɛ Israel nsa. </content>
        </verse>
        <verse num="13">
            <content> Na Yonatan de ne nsa ne ne nan foroe, na n’akodeɛkurani no dii n’akyi, na wɔtotɔɔ Yonatan anim, na n’akodeɛkurani no kunkumm dii n’akyi. </content>
        </verse>
        <verse num="14">
            <content>Na nnipa a ɛdi kan a Yonatan ne n’akodeɛkurani kumm wɔn no bɛyɛ nnipa aduonu, wɔ mpasua a ɛbɛyɛ anantwie mpamho funtum kwan fa so. </content>
        </verse>
        <verse num="15">
            <content>Na ehu baa nsraban no mu, petee mu ne ɛdɔm no nyinaa mu; bansifoɔ no ne fomfafoɔ no nso ehu kaa wɔn, na asase no wosoe; na ɛyɛɛ ehu kɛse pa ara.</content>
            <content> </content>
        </verse>
        <verse num="16">
            <content>Na Saulo awɛmfoɔ a wɔwɔ Gibea-benyamin no hwɛe, na hwɛ, na nnipakuo no rehwete fa ha sene ha. </content>
        </verse>
        <verse num="17">
            <content>Ɛnna Saulo ka kyerɛɛ ɛdɔm a wɔne no wɔ hɔ no sɛ: Monkan na monhunu deɛ wafiri yɛn mu korɔ. Na wɔkanee, na hwɛ, na Yonatan ne n’akodeɛkurani nni hɔ. </content>
        </verse>
        <verse num="18">
            <content> Na Saulo ka kyerɛɛ Ahiya sɛ: Kɔfa Nyankopɔn adaka no bra. Nso ɛda no na Nyankopɔn adaka no wɔ Israelfoɔ no nkyɛn. </content>
        </verse>
        <verse num="19">
            <content>Na Saulo ne ɔsɔfoɔ no rekasa no, Filistifoɔ nsram kitikitiyɛ no kɔɔ so dɔɔso ara. Ɛnna Saulo ka kyerɛɛ ɔsɔfoɔ no sɛ: Twe wo nsa! </content>
        </verse>
        <verse num="20">
            <content> Na Saulo ne ɛdɔm a wɔka ne ho no nyinaa hyia boaa ano kɔɔ nsraban no mu, na hwɛ, na wɔn nyinaa de nkrantɛ reko tia wɔn ho, na ɛyɛ kitikiti kɛseɛ pa ara. </content>
        </verse>
        <verse num="21">
            <content>Nso Hebrifoɔ a na wɔka Filistifoɔ no ho kane a wɔne wɔn foro baa nsraban no mu firi asase a atwa ahyia no soɔ no, wɔn nso bɛkaa Israelfoɔ a wɔka Saulo ne Yonatan ho no ho. </content>
        </verse>
        <verse num="22">
            <content>Na Israelfoɔ a wɔkɔhuntahuntaa Efraim bepɔ soɔ no nyinaa tee sɛ Filistifoɔ adwane no, wɔn nso tu saa wɔn ne wɔn koeɛ. </content>
        </verse>
        <verse num="23">
            <content>Ɛno nti AWURADE gyee Israel da no; na wɔkoeɛ ara kɔtwaa mu Bet-awen.</content>
            <content> </content>
        </verse>
        <verse num="24">
            <content>Na ɛdenee Israel mmarima da no; na Saulo kaa ɔman no ntam sɛ: Nnome nka obiara a ɔbɛdidie ansa na onwunu adwoɔ, na mentɔ m’atamfoɔ so were. Enti ɔman no mu, obiara amfa aduane anka n’ano. </content>
        </verse>
        <verse num="25">
            <content>Na ɔman no nyinaa duruu kwaeɛ bi mu no, na ɛwoɔ wɔ fam. </content>
        </verse>
        <verse num="26">
            <content>Na ɔman no duruu kwaeɛ no mu no, na hwɛ, ɛwoɔ resosɔ; nanso obiara amfa ne nsa ankɔ n’ano, ɛfiri sɛ ɔman no suro ntam no. </content>
        </verse>
        <verse num="27">
            <content>Nso Yonatan deɛ, n’agya reka ɔman no ntam no, wante; na ɔde poma a na ɔkura no ano kaa ɛwoɔ no bi, na ɔde ne nsa kɔɔ n’ano, na n’ani so tetee no. </content>
        </verse>
        <verse num="28">
            <content>Na nkurɔfoɔ no mu baako kaa sɛ: W’agya aka dɔm no ntam sɛ: Nnome nka obiara a ɔbɛdidi nnɛ; nso na nkurɔfoɔ no retɔ piti. </content>
        </verse>
        <verse num="29">
            <content>Na Yonatan kaa sɛ: M’agya aha asase yi. Monhwɛ sɛ mekaa ɛwoɔ yi kakra mehwɛeɛ yi, m’ani so atete me; </content>
        </verse>
        <verse num="30">
            <content>na sɛ anka ɛdɔm yi dii wɔn atamfoɔ asadeɛ a wɔnyaeɛ no bi ɛ! Afei anka ɔkum kɛseɛ na Filistifoɔ kum no bɛyɛ.</content>
            <content> </content>
        </verse>
        <verse num="31">
            <content>Na wɔkum Filistifoɔ no da no firi Mikmas kɔduruu Ayalon; na ɛdɔm no tɔɔ piti sɛ. </content>
        </verse>
        <verse num="32">
            <content> Na ɛdɔm no to kɔhyɛɛ asadeɛ no so, na wɔfaa nnwan ne anantwie ne anantwie mma kunkumm wɔn ɛfam, na ɛdɔm no dii no mogya mu. </content>
        </verse>
        <verse num="33">
            <content>Na wɔka kyerɛɛ Saulo sɛ: Hwɛ, ɛdɔm no reyɛ AWURADE bɔne sɛ wɔdi no mogya mu. Na ɔkaa sɛ: Moafom, mommuni ɔbo kɛseɛ mmrɛ me nnɛ. </content>
        </verse>
        <verse num="34">
            <content>Na Saulo kaa sɛ: Monhwete nkɔ ɛdɔm no mu nkɔka nkyerɛ wɔn sɛ: Momfa mo anantwie ne mo nnwan mmra me nkyɛn mmɛku wɔn ha nni, na monnyɛ AWURADE bɔne sɛ mobɛdi no mogya mu. Na ɛdɔm no nyinaa kurakura wɔn anantwie bae anadwo no bɛkunkum wɔn hɔ. </content>
        </verse>
        <verse num="35">
            <content>Na Saulo sii afɔrebukyia maa AWURADE. Ɛno ne afɔrebukyia a ɛdi kan a ɔsi maa AWURADE.</content>
            <content> </content>
        </verse>
        <verse num="36">
            <content>Na Saulo kaa sɛ: Momma yɛnsiane nkɔti Filistifoɔ no anadwo yi, na yɛmfom wɔn mfa nkɔduru anɔpa, na yɛannya wɔn mu nipa baako mpo. Na wɔkaa sɛ: Deɛ ɛyɛ wɔ w’ani soɔ nyinaa yɛ! Na ɔsɔfoɔ no kaa sɛ: Momma yɛntwe mpini Onyankopɔn wɔ ha. </content>
        </verse>
        <verse num="37">
            <content> Na Saulo bisaa Onyankopɔn sɛ: Mensiane menti Filistifoɔ no anaa? Wode wɔn bɛhyɛ Israel nsa anaa? Na wammua no da no. </content>
        </verse>
        <verse num="38">
            <content>Ɛnna Saulo kaa sɛ: Mo ɛdɔm mu atitire nyinaa, montwe mpini ha, na monhwɛ nhunu adekodeɛ a enti bɔne yi aba nnɛ. </content>
        </verse>
        <verse num="39">
            <content>Na sɛ AWURADE a ɔgye Israel te aseɛ yi, sɛ ɛwɔ me ba Yonatan mpo so a, wuo na ɔbɛwuo. Na ɛdɔm no mu biara ammua no. </content>
        </verse>
        <verse num="40">
            <content>Ɛnna ɔka kyerɛɛ Israel nyinaa sɛ: Mo deɛ, monkɔ afa, na me ne me ba Yonatan nso nkɔ afa. Na ɛdɔm no ka kyerɛɛ Saulo sɛ: Deɛ ɛyɛ wɔ w’ani soɔ no yɛ! </content>
        </verse>
        <verse num="41">
            <content> Na Saulo kaa sɛ: Ao, AWURADE Israel Nyankopɔn, Adɛn nti na wommua w’akoa nnɛ yi? Sɛ ɛyɛ me anaa me ba Yonatan na ɛdi fɔ anaa Israelfoɔ yi a, ma nokorɛ nna adi. Na ɛbɔɔ Saulo ne ba Yonatan, na ɛdɔm no firii mu firii. </content>
        </verse>
        <verse num="42">
            <content>Ɛnna Saulo kaa sɛ: Montwe me ne me ba Yonatan ntam ntonto. Na ɛbɔɔ Yonatan.</content>
            <content> </content>
        </verse>
        <verse num="43">
            <content> </content>
            <content> Na Saulo ka kyerɛɛ Yonatan sɛ: Kyerɛ me deɛ woyɛeɛ. Na Yonatan ka kyerɛɛ no sɛ: Ka na mede me nsam poma ti mekaa ɛwoɔ kakra mehwɛeɛ. Hwɛ, wuo na mɛwuo! </content>
        </verse>
        <verse num="44">
            <content>Na Saulo kaa sɛ: Yonatan, Onyankopɔn nyɛ saa na ɔnkɔ so nyɛ saa, sɛ wuo na wobɛwuo. </content>
        </verse>
        <verse num="45">
            <content>Na ɛdɔm no ka kyerɛɛ Saulo sɛ: Yonatan a wayɛ Israel mu ɔgyeɛ adwuma kɛseɛ yi nwu anaa? Ɛmpare no! Sɛ AWURADE te aseɛ yi, ne tirinwi baako mpo rentɔ fam, ɛfiri sɛ ɔne Onyankopɔn na ayɛ adeɛ nnɛ da yi. Na ɔman no gyee Yonatan na wanwu. </content>
        </verse>
        <verse num="46">
            <content>Ɛnna Saulo firii Filistifoɔ no akyiridie sane baeɛ, na Filistifoɔ no kɔɔ wɔn nkuro mu.</content>
            <content> </content>
        </verse>
        <verse num="47">
            <content>Na Saulo dii Israel so hene no, ɔne n’atamfo nyinaa kɔko hyiae, ɔne Moab ne Amonfoɔ ne Edom ne Soba ahemfo ne Filistifoɔ koeɛ; na baabiara a ɔdanee ne ho koeɛ no, ɔdii nim. </content>
        </verse>
        <verse num="48">
            <content>Na ɔyɛɛ mmaninneɛ, na ɔkɔkumm Amalekfoɔ, na ɔgyee Israel wɔn afomfafoɔ nsam.</content>
            <content> </content>
        </verse>
        <verse num="49">
            <content> </content>
            <content> Nso Saulo mmammarima ne Yonatan, Isui ne Malkisua, na ne mmammaa baanu din nie: Abakan no din de Merab, na akumaa no din de Mikal. </content>
        </verse>
        <verse num="50">
            <content> Na Saulo yere din ne Ahinoam, Ahimaas ba. Na ne sahene din ne Abner, Saulo agya nua Ner ba. </content>
        </verse>
        <verse num="51">
            <content>Na Saulo agya Kis ne Abner agya Ner yɛ Abiel mma.</content>
            <content> </content>
        </verse>
        <verse num="52">
            <content>Na ɛko denden daa Filistifoɔ so Saulo nna nyinaa. Na sɛ Saulo hunu ɔbarima hoɔdenfoɔ biara anaa obiara a ɔyɛ nnam a, ɔkɔfa no ba ne nkyɛn.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: 1 Sa 4.19, 21</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Ate 7.7; 2 Be 14.11 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Lew 26.7-8</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 1 Sa 4.3</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Ate 7.22; 2 Be 20.23</content>
        </note>
        <note kind="CROSS_REFERENCES">
            <content kind="REF_VERSE_START">32</content>
            <content>: Lew 3.17</content>
        </note>
        <note kind="CROSS_REFERENCES">
            <content kind="REF_VERSE_START">37</content>
            <content>: 1 Sa 14.18; 23.9</content>
        </note>
        <note kind="CROSS_REFERENCES">
            <content kind="REF_VERSE_START">41</content>
            <content>: 1 Sa 10.20</content>
        </note>
        <note kind="CROSS_REFERENCES">
            <content kind="REF_VERSE_START">43</content>
            <content>: Yos 7.19 </content>
        </note>
        <note kind="CROSS_REFERENCES">
            <content kind="REF_VERSE_START">49</content>
            <content>: 1 Be 9.39 </content>
        </note>
        <note kind="CROSS_REFERENCES">
            <content kind="REF_VERSE_START">50</content>
            <content>: 1 Sa 17.55</content>
        </note>
    </chapter>
    <chapter num="15">
        <verse num="1">
            <content> </content>
            <content> Na Samuel ka kyerɛɛ Saulo sɛ: Me na AWURADE somaa me sɛ memmɛsra wo ngo mensi wo ne man so hene: Na afei, tie AWURADE nsɛm. </content>
        </verse>
        <verse num="2">
            <content> Sɛɛ na asafo AWURADE seɛ: Mahunu deɛ Amalek yɛɛ Israel, sɛdeɛ wɔfiri Misraim reba no wɔbɛtwaree wɔn ɛkwan mu. </content>
        </verse>
        <verse num="3">
            <content> Na afei kɔ na kɔkum Amalek, na monsɛe deɛ wɔwɔ nyinaa pasapasa, na nhu wɔn mmɔbɔ, na kum mmarima ne mmaa, mmɔfra ne nkɔkoaa, anantwie ne nnwan, yoma ne mfunumu. </content>
        </verse>
        <verse num="4">
            <content>Ɛnna Saulo maa ɔman no teeɛ, na ɔkan wɔn wɔ Telaim, mmarima a wɔnam anammɔn mu mpem ahanu ne Yuda mmarima mpem du.</content>
            <content> </content>
        </verse>
        <verse num="5">
            <content>Na Saulo duruu Amalek kuro kɛseɛ no so, na ɔde atɛfoɔ sisii bonhwa no mu. </content>
        </verse>
        <verse num="6">
            <content> Na Saulo ka kyerɛɛ Kenifoɔ no sɛ: Monkɔ, momfiri Amalek mu nsiane nkɔ, na mampra wo mamfra wɔn; na wo deɛ, woyɛɛ Israelfoɔ nyinaa adɔeɛ berɛ a wɔfiri Misraim reba no. Ɛnna Kenifoɔ firii Amalek mu kɔeɛ. </content>
        </verse>
        <verse num="7">
            <content>Na Saulo kunkumm Amalek firii Hawila de kɔsii baabi a w’ani kyerɛ Sur a ɛda Misraim apueeɛ fam no. </content>
        </verse>
        <verse num="8">
            <content>Na ɔkyeree Amalekhene Agag animono, na ɔman no nyinaa deɛ, ɔde nkrantɛ ano sɛee wɔn pasapasa. </content>
        </verse>
        <verse num="9">
            <content>Na Saulo ne dɔm no hunuu Agag ne nnwan ne anantwie a wɔyɛ ne wɔn a wɔadodɔre sradeɛ ne nnwammuruwa ne deɛ ɛyɛ no nyinaa mmɔbɔ, na wɔampɛ sɛ wɔsɛe wɔn; na adeɛ biara a wɔmmuo na ɛnyɛ mma hwee no deɛ, wɔsɛee no pasapasa.</content>
            <content> </content>
        </verse>
        <verse num="10">
            <content>Ɛnna AWURADE asɛm baa Samuel nkyɛn sɛ: </content>
        </verse>
        <verse num="11">
            <content>Manu me ho sɛ mede Saulo sii hene, ɛfiri sɛ wasane afiri m’akyi, na wamma me nsɛm annyina. Na ɛyɛɛ Samuel awerɛho, na ɔsu frɛɛ AWURADE anadwo no nyinaa. </content>
        </verse>
        <verse num="12">
            <content>Na Samuel tuaa nhema sɛ ɔrekɔhyia Saulo anɔpa; na wɔka kyerɛɛ Samuel sɛ: Saulo aba Karmel, na hwɛ, wasi ne nkaeɛ dum, na wadane ne ho atwam asiane rekɔ Gilgal. </content>
        </verse>
        <verse num="13">
            <content>Na Samuel duruu Saulo nkyɛn no, Saulo ka kyerɛɛ no sɛ: AWURADE nhyira wo. Mama AWURADE asɛm no atim. </content>
        </verse>
        <verse num="14">
            <content>Na Samuel kaa sɛ: Na ɛdeɛn ne nnwan su a ɛgu m’asom yi ne anantwie su a meteɛ yi? </content>
        </verse>
        <verse num="15">
            <content>Na Saulo se: Amalekfoɔ mu na wɔde firi baeɛ, ɛfiri sɛ ɔman no dodoo nnwan ne anantwie a ɛyɛ no ho sɛ wɔde rebɛbɔ afɔdeɛ ama AWURADE wo Nyankopɔn, na nkaeɛ no deɛ, yɛasɛe wɔn pasapasa. </content>
        </verse>
        <verse num="16">
            <content>Ɛnna Samuel ka kyerɛɛ Saulo sɛ: Gyae ma menka deɛ AWURADE ka kyerɛɛ me anadwo yi menkyerɛ wo. Na ɔka kyerɛɛ no sɛ: Kasa ɛ!</content>
            <content> </content>
        </verse>
        <verse num="17">
            <content> </content>
            <content> Na Samuel kaa sɛ: Ɛwom sɛ woyɛ wo ara w’ani so ketewa deɛ, nanso ɛnyɛ wone Israel mmusuakuo ti? AWURADE sraa wo ngo sɛ di Israel so hene; </content>
        </verse>
        <verse num="18">
            <content>na AWURADE somaa wo akwankorɔ bi sɛ: Kɔ na kɔsɛe Amalekfoɔ nnebɔneyɛfoɔ no pasapasa, na ɛne wɔn nko kɔsi sɛ wobɛhye wɔn ase. </content>
        </verse>
        <verse num="19">
            <content>Adɛn nti na woantie AWURADE, na woato ahyɛ asadeɛ soɔ, na woayɛ deɛ ɛyɛ AWURADE ani so bɔne yi? </content>
        </verse>
        <verse num="20">
            <content>Ɛnna Saulo ka kyerɛɛ Samuel sɛ: Matie AWURADE, na makɔ kwan a AWURADE somaa me no, na mede Amalekhene Agag aba, na masɛe Amalek pasapasa! </content>
        </verse>
        <verse num="21">
            <content>Na ɔman no faa asadeɛ no mu nnwan ne anantwie, ahyiradeɛ no mu adikaneɛ, sɛ wɔde rebɛbɔ AWURADE wo Nyankopɔn afɔdeɛ Gilgal. </content>
        </verse>
        <verse num="22">
            <content> Na Samuel kaa sɛ:</content>
            <block_quote>
                <content>AWURADE pɛ ɔhyeɛ afɔdeɛ ne okum afɔdeɛ</content>
            </block_quote>
            <block_quote kind="LEFT_INDENTED">
                <content>sene tie a wobɛtie AWURADE anaa?</content>
            </block_quote>
            <block_quote>
                <content>Hwɛ, setie yɛ sene afɔdeɛ,</content>
            </block_quote>
            <block_quote kind="LEFT_INDENTED">
                <content>na asoɔmmerɛ kyɛne nnwennini sradeɛ.</content>
            </block_quote>
        </verse>
        <verse num="23">
            <block_quote>
                <content> </content>
                <content> Na atuateɛ te sɛ woakɔ abisa,</content>
            </block_quote>
            <block_quote kind="LEFT_INDENTED">
                <content>na asoɔden te sɛ amumuyɛ ne ahonisom.</content>
            </block_quote>
            <block_quote>
                <content>Ɛsiane sɛ woapo AWURADE asɛm nti,</content>
            </block_quote>
            <block_quote kind="LEFT_INDENTED">
                <content>ɔno nso apo wo afiri ahennie no so.</content>
                <content> </content>
            </block_quote>
        </verse>
        <verse num="24">
            <content>Ɛnna Saulo ka kyerɛɛ Samuel sɛ: Mayɛ bɔne sɛ mafom wɔ AWURADE anomu asɛm ne wo nsɛm ho, sɛ mesuroo ɔman no na metiee wɔn. </content>
        </verse>
        <verse num="25">
            <content>Na afei fa me bɔne firi me, na wo ne me nsane na menkɔsɔre AWURADE. </content>
        </verse>
        <verse num="26">
            <content>Na Samuel ka kyerɛɛ Saulo sɛ: Me ne wo rensane nkɔ, ɛfiri sɛ woapo AWURADE asɛm, na AWURADE nso apo wo sɛ nni Israel so hene. </content>
        </verse>
        <verse num="27">
            <content>Na Samuel danee ne ho rekorɔ no, Saulo sɔɔ ne batakari ano, na ɛsuanee. </content>
        </verse>
        <verse num="28">
            <content> Na Samuel ka kyerɛɛ no sɛ: Suane na AWURADE asuane Israel ahennie afiri wo nsam nnɛ, na ɔde ama wo yɔnko a ɔyɛ sene woɔ. </content>
        </verse>
        <verse num="29">
            <content> Nso Israel Tumfoɔ no renni atorɔ na ɔrennu ne ho, ɛfiri sɛ ɔnyɛ onipa na wanu ne ho. </content>
        </verse>
        <verse num="30">
            <content>Ɛnna ɔse: Mayɛ bɔne deɛ, nanso afei di me ni me man mpanimfoɔ ne Israel nyinaa anim: Ɛne me nsane nkɔ, na menkɔsɔre AWURADE wo Nyankopɔn. </content>
        </verse>
        <verse num="31">
            <content>Ɛnna Samuel sane kɔdii Saulo akyire; na Saulo kɔsɔree AWURADE.</content>
            <content> </content>
        </verse>
        <verse num="32">
            <content>Na Samuel se: Momfa Amalekhene Agag mmrɛ me ha. Na Agag baa ne nkyɛn anigyeɛ so. Na Agag se: Ampa, owuoyea atwam kɔ. </content>
        </verse>
        <verse num="33">
            <content>Na Samuel se: Sɛ wo nkrantɛ maa mmaa dii mmasugya no, saa ara nso na wo na bɛdi basugya mmaa mu. Na Samuel twitwaa Agag AWURADE anim wɔ Gilgal.</content>
            <content> </content>
        </verse>
        <verse num="34">
            <content>Ɛnna Samuel sii mu kɔɔ Rama. Na Saulo nso foro kɔɔ ne fie Gibea-saulo. </content>
        </verse>
        <verse num="35">
            <content>Na Samuel ammɛhwɛ Saulo bio kɔsii ne wuda, na Samuel gyam Saulo; na AWURADE nuu ne ho sɛ ɔde Saulo dii Israel so hene.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Sa 10.1 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Eks 17.8-16; Deut 25.17-19</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Num 21.2</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Ate 1.16</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: 1 Sa 9.21 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Hos 6.6; Yes 1.11; Mat 9.13; 12.7</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: 1 Sa 16.1 </content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: 1 Sa 28.17</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Num 23.19</content>
        </note>
    </chapter>
    <chapter num="16">
        <verse num="1">
            <content> </content>
            <content> Na AWURADE ka kyerɛɛ Samuel sɛ: Wobɛgyam Saulo akɔsi da bɛn? Na me deɛ, mapo no sɛ ɔnnni Israel so hene. Fa ngo hyɛ w’abɛn ma, na bra ma mensoma wo Betlehemni Yisai nkyɛn, ɛfiri sɛ ne mma mu na mayi ɔhene mafa. </content>
        </verse>
        <verse num="2">
            <content>Na Samuel se: Mɛyɛ dɛn makorɔ? Na Saulo te a, ɔbɛku me. Na AWURADE se: Fa nantwie ba kura na kɔka sɛ: Mebaa sɛ merebɛbɔ afɔdeɛ ama AWURADE. </content>
        </verse>
        <verse num="3">
            <content>Na frɛ Yisai bra afɔdeɛ no ho, na me ara mɛkyerɛ wo deɛ yɛ, na sra deɛ mɛka makyerɛ woɔ no ma me. </content>
        </verse>
        <verse num="4">
            <content> Na Samuel yɛɛ sɛdeɛ AWURADE ka kyerɛɛ no no, na ɔkɔɔ Betlehem. Na kuro no mu mpanimfoɔ de ahopopoɔ bɛhyiaa no bisaa no sɛ: Woaba no asomdwoeɛ mu anaa? </content>
        </verse>
        <verse num="5">
            <content>Na ɔse: Asomdwoeɛ mu: Mebaa sɛ merebɛbɔ afɔdeɛ ama AWURADE; monnwira mo ho na mo ne me nkɔ afɔdeɛ no ho. Na ɔdwiraa Yisai ne ne mma no ho, na ɔfrɛɛ wɔn baa afɔdeɛ no ho.</content>
            <content> </content>
        </verse>
        <verse num="6">
            <content>Na wɔbaa mu no, ɔhunuu Eliab, na ɔse: Ampa, deɛ AWURADE asra no no na ɔwɔ n’anim yi. </content>
        </verse>
        <verse num="7">
            <content> Na AWURADE ka kyerɛɛ Samuel sɛ: Nhwɛ ne ho tebea ne ne nipadua tenteneyɛ, na mempɛ no; na menhwɛ deɛ onipa hwɛ, na onipa hwɛ deɛ ɛtua aniwa, na AWURADE deɛ, ɔhwɛ akoma mu. </content>
        </verse>
        <verse num="8">
            <content>Ɛnna Yisai frɛɛ Abinadab maa no twaa mu Samuel anim. Na ɔse: Oyi nso, AWURADE mfaa no. </content>
        </verse>
        <verse num="9">
            <content>Na Yisai maa Sama twaa mu. Na ɔse: Oyi nso, AWURADE mfaa no. </content>
        </verse>
        <verse num="10">
            <content> Na Yisai maa ne mma baason bɛtwaa mu Samuel anim. Na Samuel ka kyerɛɛ Yisai sɛ: AWURADE nyii yeinom. </content>
        </verse>
        <verse num="11">
            <content> Na Samuel bisaa Yisai sɛ: Mmeranteɛ no nyinaa nie? Na ɔse: Aka akumaa no, na hwɛ, ɔrehwɛ nnwan. Na Samuel ka kyerɛɛ Yisai sɛ: Soma ma wɔnkɔfa no mmra, na yɛrentena ase gye sɛ waba ha ansa.</content>
            <content> </content>
        </verse>
        <verse num="12">
            <content>Na ɔsoma maa wɔkɔfaa no baeɛ. Nso na ɔbere, na n’animma yɛ fɛ, na ne ho nso yɛ fɛ. Na AWURADE kaa sɛ: Sɔre sra no, na ɔno ara nie. </content>
        </verse>
        <verse num="13">
            <content> Ɛnna Samuel faa ngo abɛn no, na ɔsraa no ne nuanom mu. Na AWURADE honhom sii Dawid so, ɛfiri da no ara de rekorɔ no. Ɛnna Samuel sɔre baa Rama.</content>
            <content> </content>
        </verse>
        <verse num="14">
            <content> </content>
            <content> Na AWURADE honhom firii Saulo ho, na honhommɔne firi AWURADE nkyɛn bɛhaa no. </content>
        </verse>
        <verse num="15">
            <content>Na Saulo nkoa ka kyerɛɛ no sɛ: Hwɛ ɛ, honhommɔne bi a ɛfiri Nyankopɔn nkyɛn na ɛreha woɔ yi. </content>
        </verse>
        <verse num="16">
            <content> Ma yɛn wura nka nkyerɛ wo nkoa a wɔwɔ w’anim yi, na wɔnkɔhwehwɛ obi a ɔnim sankuo bɔ, na sɛ honhommɔne no firi Nyankopɔn nkyɛn ba wo so a, ɔde ne nsa abɔ ama wo ho atɔ wo. </content>
        </verse>
        <verse num="17">
            <content>Na Saulo ka kyerɛɛ ne nkoa sɛ: Monhwehwɛ obi a ɔnim bɔ yie mma me ɛ, na momfa no mmrɛ me. </content>
        </verse>
        <verse num="18">
            <content>Na mmeranteɛ no mu baako buaa sɛ: Hwɛ, mahunu Betlehemni Yisai ba bi a ɔnim bɔ, ɔyɛ ɔbarima a ɔtumi ne ho ne ɔkofoni, na ɔhunu nsɛm mu, na ne ho nso yɛ fɛ, na AWURADE di n’akyi. </content>
        </verse>
        <verse num="19">
            <content>Na Saulo somaa abɔfoɔ maa wɔkɔɔ Yisai nkyɛn kɔkaa sɛ: Ma wo ba Dawid a ɔwɔ nnwan ho no mmra me nkyɛn. </content>
        </verse>
        <verse num="20">
            <content>Na Yisai faa afunumu de paanoo ne nsa kotokuo ma, ne ɔpapo soaa no, na ɔde somaa ne ba Dawid kɔmaa Saulo. </content>
        </verse>
        <verse num="21">
            <content>Na Dawid baa Saulo nkyɛn, na ɔbɛyɛɛ ne somfoɔ. Na Saulo dɔɔ no sɛ, na ɔde no yɛɛ n’akodeɛkurani. </content>
        </verse>
        <verse num="22">
            <content>Na Saulo soma maa wɔkɔɔ Yisai nkyɛn kɔkaa sɛ: Mesrɛ wo, ma Dawid nsom me, na wanya m’anim animuonyam. </content>
        </verse>
        <verse num="23">
            <content> Na ɛbaa sɛ, sɛ honhom no firi Nyankopɔn nkyɛn ba Saulo so a, na Dawid afa sankuo na ɔde ne nsa abɔ, na Saulo ho adwo no, na ne ho atɔ no, na honhommɔne no afiri ne so kɔ.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Sa 15.23, 35 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: 2 Ah 9.18</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Aso 10.34; Dwom 7.9</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 1 Be 2.13-15</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 1 Sa 17.14</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: 2 Sa 2.4; 5.3</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 1 Sa 18.10 </content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: 2 Ah 3.15</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: 1 Sa 16.14</content>
        </note>
    </chapter>
    <chapter num="17">
        <verse num="1">
            <content>Na Filistifoɔ boaboaa wɔn dɔm ano sɛ wɔrebɛdi ako, na wɔbɛboaa wɔn ano Soko a ɛyɛ Yuda dea no, na wɔbɛkyeree nsraban Soko ne Aseka ntam wɔ Efes-damim. </content>
        </verse>
        <verse num="2">
            <content>Na Saulo ne Israel mmarima boaboaa wɔn ano na wɔkɔkyeree nsraban Ela bonhwa mu, na wɔtwitwaa mpasua sɛ wɔne Filistifoɔ rehyia akɔko. </content>
        </verse>
        <verse num="3">
            <content>Na Filistifoɔ gyina bepɔ so ɔfa ha, na Israel nso gyina bepɔ so ɔfa ha, na bonhwa da wɔn ntam. </content>
        </verse>
        <verse num="4">
            <content> Na ɔbarima katakyie bi firi Filistifoɔ nsram firii adi, a ne din de Goliat a ɔfiri Gat, na ne tentene yɛ basafa mmiɛnsa ne saama. </content>
        </verse>
        <verse num="5">
            <content>Na kɔbere mfrafraeɛ kyɛ hyɛ ne ti, na ɔhyɛ kɔbere mfrafraeɛ abono akotadeɛ, a n’akotadeɛ no mu duro yɛ nnwetɛbena mpemnum. </content>
        </verse>
        <verse num="6">
            <content>Na kɔbere mfrafraeɛ nkataho kata ne nan ho, na kɔbere mfrafraeɛ pɛmɛ wɔ ne mmatiri so. </content>
        </verse>
        <verse num="7">
            <content>Na ne pea dua te sɛ ntomanwomfoɔ nsadua, na ne pea ti kari dadeɛ nnwetɛbena ahansia; na ɛkyɛmkurani di n’anim. </content>
        </verse>
        <verse num="8">
            <content>Na ɔbɛgyinaa hɔ teaa mu frɛɛ Israel mpasua ka kyerɛɛ wɔn sɛ: Adɛn na moafiri aba mpasua so rebɛko yi? Menyɛ Filistini na mo nso moyɛ Saulo nkoa? Monyi mo mu ɔbarima bi, na ɔnsiane mmra me nkyɛn. </content>
        </verse>
        <verse num="9">
            <content>Sɛ ɔtumi ne me ko na ɔku me a, ɛnneɛ yɛbɛyɛ mo nkoa; na sɛ me nso metumi no, na meku no a, ɛnneɛ monyɛ yɛn nkoa na monsom yɛn. </content>
        </verse>
        <verse num="10">
            <content> Na Filistini no kaa sɛ: Me deɛ, meretwa Israel mpasua poa nnɛ da yi, momma me ɔbarima bi na yɛnko. </content>
        </verse>
        <verse num="11">
            <content>Na Saulo ne Israel nyinaa tee Filistini no nsɛm yi no, wɔn akoma tui, na wɔsuroo pa ara.</content>
            <content> </content>
        </verse>
        <verse num="12">
            <content> </content>
            <content> Nso Dawid yɛ Efratini a ɔfiri Betlehem Yuda a wɔfrɛ no Yisai a ɔwɔ mmammarima baawɔtwe no ba. Na Saulo nna no mu na ɔbarima no abɔ akora a ne mfeɛ akɔ anim ara yie. </content>
        </verse>
        <verse num="13">
            <content> Na Yisai mma mpanin baasa dii Saulo akyi kɔɔ ɔsa no; na ne mma baasa a wɔkɔɔ ɔsa no din nie: Abakan Eliab ne n’akyiriba Abinadab ne deɛ ɔtɔ so mmiɛnsa Sama. </content>
        </verse>
        <verse num="14">
            <content>Na Dawid deɛ, na ɔno ne akumaa, na mpanimfoɔ baasa no dii Saulo akyiri kɔeɛ; </content>
        </verse>
        <verse num="15">
            <content>na Dawid deɛ, ɛyɛ a, ɔfiri Saulo nkyɛn sane kɔhwɛ n’agya nnwan wɔ Betlehem. </content>
        </verse>
        <verse num="16">
            <content>Na adaduanan, na Filistini no firi bɛgyina hɔ anɔpatutu ne anwummerɛ biara de ne ho kyerɛ.</content>
            <content> </content>
        </verse>
        <verse num="17">
            <content>Na Yisai ka kyerɛɛ ne ba Dawid sɛ: Fa wo nuanom nnoɔma yi, nkyeweɛ efa yi ne paanoo du yi, tu mmirika kɔ nsram kɔma wo nuanom; </content>
        </verse>
        <verse num="18">
            <content>na fa nufosuo a akyenkyen mua du yi kɔma apem so safohene no, na hwɛ sɛdeɛ wo nuanom ho teɛ, na fa wɔn ho biribi bra.</content>
            <content> </content>
        </verse>
        <verse num="19">
            <content>Nso na Saulo ne wɔn ne Israel mmarima nyinaa na ɛwɔ Ela bonhwa no mu ne Filistifoɔ reko. </content>
        </verse>
        <verse num="20">
            <content>Na Dawid sɔree anɔpahema gyaa nnwan no hyɛɛ ɔhwɛfoɔ nsa, na ɔsoa kɔeɛ, sɛdeɛ Yisai hyɛɛ no no; na ɔkɔduruu nteaseɛnam aboaeɛ; na ɛdɔm no refiri adi akɔ mpasua mu na wɔbɔɔ ɔko se, </content>
        </verse>
        <verse num="21">
            <content>na Israel ne Filistifoɔ atwitwa mpasua a ɛdɔm kyerɛ dɔm anim. </content>
        </verse>
        <verse num="22">
            <content>Ɛnna Dawid gyaa ne nnoɔma a na ɔkura no hyɛɛ nnoɔma so hwɛfoɔ nsa, na ɔtuu mmirika kɔɔ mpasua no mu na ɔkɔkyeaa ne nuanom no.</content>
            <content> </content>
        </verse>
        <verse num="23">
            <content>Na ɔne wɔn rekasa no, hwɛ, Filistini katakyie a wɔfrɛ no Goliat a ɔfiri Gat no, firi Filistifoɔ mpasua mu bae, na ɔbɛkekaa nsɛm no ara, na Dawid teeɛ. </content>
        </verse>
        <verse num="24">
            <content>Na Israel mmarima no nyinaa, wɔhunu ɔbarima no a, wɔdwanedwane firi n’anim, na wɔsuro sɛ. </content>
        </verse>
        <verse num="25">
            <content>Na Israel mmarima no kekaa sɛ: Sɛ moahunu ɔbarima a ɔreforo aba yi? Israel ara na waba rebɛtwa wɔn poa; na onii ko a ɔbɛku no no, ɔhene bɛma no anya ne ho sɛ, na ɔde ne babaa bɛma no aware, na wama n’agya fie ade wɔn ho wɔ Israel. </content>
        </verse>
        <verse num="26">
            <content>Na Dawid ka kyerɛɛ mmarima a wɔne no gyina hɔ no sɛ: Ɛdeɛn na wɔbɛyɛ onipa a ɔbɛku Filistini yi na wayi ahohora afiri Israel soɔ no? Na hwan mpo ne Filistini momonoto yi a ɔtwa Onyankopɔn teasefoɔ mpasua poa yi? </content>
        </verse>
        <verse num="27">
            <content>Na nkurɔfoɔ no kaa saa asɛm no ara kyerɛɛ no sɛ: Sɛɛ na wɔbɛyɛ onipa a ɔbɛku no no.</content>
            <content> </content>
        </verse>
        <verse num="28">
            <content>Na ne nua panin Eliab tee sɛ ɔne mmarima no rekasa; na Eliab bo fuu Dawid kaa sɛ: Adɛn nti na wosiane baa ha? Na hwan na wogyaa nnwan kakra a wɔwɔ wiram no hyɛɛ ne nsa? Me deɛ, menim w’aniɛden ne w’akoma mu bɔne dada sɛ ɔko no hwɛ nti na wosiane baeɛ. </content>
        </verse>
        <verse num="29">
            <content>Na Dawid se: Na mayɛ dɛn? Ɛnyɛ asɛm bi ntira? </content>
        </verse>
        <verse num="30">
            <content>Na ɔdanee ne ho firii ne nkyɛn kyerɛɛ obi, na ɔkaa saa asɛm no ara; na nkurɔfoɔ no de akane asɛm no ara buaa no.</content>
            <content> </content>
        </verse>
        <verse num="31">
            <content>Na wɔtee Dawid nsɛm a ɔkaeɛ no, wɔde kɔtoo Saulo anim, na ɔmaa wɔkɔfaa no baeɛ. </content>
        </verse>
        <verse num="32">
            <content>Na Dawid ka kyerɛɛ Saulo sɛ: Mma ne ho nnyɛ obiara akomatuo; w’akoa bɛkɔ akɔne Filistini yi ako. </content>
        </verse>
        <verse num="33">
            <content>Na Saulo ka kyerɛɛ Dawid sɛ: Wontumi nkɔ nkɔne Filistini no nko, ɛfiri sɛ wo deɛ, woyɛ abɔfra, na ɔno deɛ, ɔyɛ ɔbarima kofoni firi ne mmɔfraase. </content>
        </verse>
        <verse num="34">
            <content>Na Dawid ka kyerɛɛ Saulo sɛ: W’akoa rehwɛ n’agya nnwan na sɛ gyata ne sisire ba bɛkyere adwammaa firi ekuo no mu a, </content>
        </verse>
        <verse num="35">
            <content>mefiri adi meti no mekɔbɔ no, na meyi no mefiri n’anomu; na sɛ ɔsɔre tia me a, mesɔ ne bɔdwesɛ mu mebɔ no meku no. </content>
        </verse>
        <verse num="36">
            <content>W’akoa akum gyata ne sisire nyinaa, na Filistini momonoto yi nyɛ sɛ wɔn mu baako, sɛ watwa Onyankopɔn teasefoɔ mpasua poa. </content>
        </verse>
        <verse num="37">
            <content>Na Dawid kaa sɛ: AWURADE a ɔyii me gyata ne sisire nsam no, ɔno ara bɛyi me Filistini yi nsam. Ɛnna Saulo ka kyerɛɛ Dawid sɛ: Kɔ, na AWURADE bɛdi w’akyi. </content>
        </verse>
        <verse num="38">
            <content>Na Saulo de ne ntadeɛ hyɛɛ Dawid na ɔde kɔbere mfrafraeɛ kyɛ soaa no, na ɔde nkataboɔ hyɛɛ no. </content>
        </verse>
        <verse num="39">
            <content>Na Dawid de ne nkrantɛ bɔɔ n’atadeɛ no so, na ɔde nante hwɛe; ɛfiri sɛ na ɔnnya nsɔ nhwɛe. Na Dawid ka kyerɛɛ Saulo sɛ: Merentumi mfa yeinom nkɔ, ɛfiri sɛ mensɔ menhwɛe da; na Dawid yi firii ne ho. </content>
        </verse>
        <verse num="40">
            <content> Na ɔfaa ne poma kuraa ne nsam, na ɔyii mmoseaa a akokwa nnum firii subɔn no mu de guu ne nnwanhwɛfoɔ kotokuo ne bɔtɔ mu; na ɔkuraa ne ntɔmmoɔ ne nsam, na ɔtwe pinii Filistini no.</content>
            <content> </content>
        </verse>
        <verse num="41">
            <content>Na Filistini no nso nam reba, na ɔtwe pinii Dawid; na ɔbarima a ɔso kyɛm no di n’anim. </content>
        </verse>
        <verse num="42">
            <content> Na Filistini no totoo n’ani na ɔhunuu Dawid no, ɔbuu no animtia; ɛfiri sɛ ɔyɛ abɔfra, na ɔbere, na ne ho nso yɛ fɛ. </content>
        </verse>
        <verse num="43">
            <content>Na Filistini no ka kyerɛɛ Dawid sɛ: Meyɛ kraman na wode mpoma reba me nkyɛn yi? Na Filistini no frɛɛ ne nyame domee Dawid. </content>
        </verse>
        <verse num="44">
            <content> Na Filistini no ka kyerɛɛ Dawid sɛ: Bra me nkyɛn na memfa wo nam memma ewiem nnomaa ne wiram mmoa. </content>
        </verse>
        <verse num="45">
            <content>Ɛnna Dawid ka kyerɛɛ Filistini no sɛ: Wo deɛ, wode nkrantɛ ne pea ne pɛmɛ na ɛreba me so, na me deɛ, mede asafo AWURADE, Israel mpasua a woatwa wɔn poa no Nyankopɔn din na mereba wo so. </content>
        </verse>
        <verse num="46">
            <content>Ɛnnɛ da yi AWURADE de wo bɛhyɛ me nsa, na maku wo, na matwa wo tiri afiri so, na mede Filistifoɔ dɔm afunu mama ewiem nnomaa ne asase so mmoadoma nnɛ ara, na asase nyinaa ahunu sɛ Onyankopɔn bi wɔ Israel, </content>
        </verse>
        <verse num="47">
            <content>na badwa yi nyinaa nso ahunu sɛ ɛnyɛ nkrantɛ ne pea na AWURADE de gye nkwa, ɛfiri sɛ ɔko no yɛ AWURADE dea, na ɔde mo bɛhyɛ yɛn nsa.</content>
            <content> </content>
        </verse>
        <verse num="48">
            <content>Na ɛbaa sɛ, Filistini no sɔree sɛ ɔreba abɛhyia Dawid no, Dawid yɛɛ ntɛm tuu mmirika kɔɔ mpasua so kɔhyiaa Filistini no. </content>
        </verse>
        <verse num="49">
            <content>Na Dawid tenee ne nsa hyɛɛ kotokuo no mu yii ɔboɔ wɔ mu, na ɔtoo ntɔmmoɔ no bɔɔ Filistini no moma so, na ɔboɔ no hyɛnee ne tirim, na ɔhwee ase maa n’anim butuu fam.</content>
            <content> </content>
        </verse>
        <verse num="50">
            <content>Saa na Dawid de ntɔmmoɔ ne ɔboɔ faa Filistini no soɔ, na ɔbɔɔ Filistini no kumm no, nanso na nkrantɛ biara nkura Dawid nsam. </content>
        </verse>
        <verse num="51">
            <content>Enti Dawid tutuu mmirika kɔgyinaa Filistini no so, na ɔsɔɔ ne nkrantɛ mu twe firii bɔha mu, na ɔkumm no, na ɔde twaa ne ti. Na Filistifoɔ no hunuu sɛ wɔn brane awuo no, wɔdwaneeɛ.</content>
            <content> </content>
        </verse>
        <verse num="52">
            <content>Ɛnna Israel ne Yuda mmarima sɔre bɔɔ ose na wɔtii Filistifoɔ no kɔduruu Gai</content>
            <note_ref>1</note_ref>
            <content> ne Ekron apono akyi. Na Filistifoɔ apirafoɔ no totɔɔ Saaraim kwan so de kɔduruu Gat ne Ekron. </content>
        </verse>
        <verse num="53">
            <content>Na Israelfoɔ no sane firii Filistifoɔ no akyiridie ne pamo denden no mu, na wɔbɛfomm wɔn nsraban no faeɛ. </content>
        </verse>
        <verse num="54">
            <content>Na Dawid faa Filistini no ti, na ɔde baa Yerusalem; na n’akodeɛ deɛ, ɔde guu ne ntomadan mu.</content>
            <content> </content>
        </verse>
        <verse num="55">
            <content> </content>
            <content> Na Saulo hunuu Dawid sɛ ɔrefiri adi akɔhyia Filistini no no, ɔka kyerɛɛ ne safohene Abner sɛ: Abner, hwan ba ne aberanteɛ yi? Na Abner se: Ɔhene, sɛ wo kra te aseɛ yi, mennim. </content>
        </verse>
        <verse num="56">
            <content>Na ɔhene se: Wo deɛ, bisa onii ko a ne ba ne akwankwaa yi. </content>
        </verse>
        <verse num="57">
            <content>Na Dawid firi Filistini no kum resane aba no, Abner faa no de no baa Saulo anim, na Filistini no tiri no kura ne nsam. </content>
        </verse>
        <verse num="58">
            <content>Na Saulo ka kyerɛɛ no sɛ: Aberanteɛ, hwan ba ne wo? Na Dawid buaa sɛ: W’akoa Yisai, Betlehemni no ba ne me.</content>
        </verse>
        <note kind="CROSS_REFERENCES">
            <content kind="REF_VERSE_START">4</content>
            <content>: Yos 11.22</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 2 Ah 19.4, 16</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 1 Sa 16 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: 1 Sa 16.6, 8-9</content>
        </note>
        <note kind="CROSS_REFERENCES">
            <content kind="REF_VERSE_START">40</content>
            <content>: 1 Be 11.23</content>
        </note>
        <note kind="CROSS_REFERENCES">
            <content kind="REF_VERSE_START">42</content>
            <content>: 1 Sa 16.12</content>
        </note>
        <note kind="CROSS_REFERENCES">
            <content kind="REF_VERSE_START">44</content>
            <content>: Hes 29.5</content>
        </note>
        <note num="1">
            <content kind="REF_VERSE_START">52</content>
            <content> </content>
            <content>Tete Atwerɛ binom ka no sɛ: </content>
            <content kind="EM">Gat</content>
        </note>
        <note kind="CROSS_REFERENCES">
            <content kind="REF_VERSE_START">55</content>
            <content>: 1 Sa 14.50 </content>
        </note>
    </chapter>
    <chapter num="18">
        <verse num="1">
            <content>Na ɔne Saulo kasa wieeɛ no, na Yonatan kra akyekyere Dawid kra ho, na Yonatan dɔɔ no sɛ ɔno ara ne kra. </content>
        </verse>
        <verse num="2">
            <content> Ɛda no ara, Saulo faa no ne no tenaeɛ, na wamma no ansane ankɔ n’agya fie. </content>
        </verse>
        <verse num="3">
            <content> Na Yonatan ne Dawid pam apam bi, ɛfiri sɛ na ɔdɔ no sɛ ɔno ara ne kra. </content>
        </verse>
        <verse num="4">
            <content>Na Yonatan yii ne batakari a ɔhyɛ no maa Dawid ne ne ntadeɛ kɔduruu ne nkrantɛ ne ne tadua ne n’abɔsoɔ so. </content>
        </verse>
        <verse num="5">
            <content> Na Dawid firi adi kɔ baabiara a Saulo soma no na ne biribiara kɔ so; na Saulo de no sii akofoɔ so, na ɔsɔɔ ɔman no nyinaa ne Saulo nkoa nso ani.</content>
            <content> </content>
        </verse>
        <verse num="6">
            <content> </content>
            <content> Na wɔreba a Dawid resane afiri Filistini no kum aba no, mmaa firii Israel nkuro nyinaa mu de nnwom ne asa ba bɛhyiaa Ɔhene Saulo; wɔde mpintin ne anigyeɛ ne ahinasa adeɛ. </content>
        </verse>
        <verse num="7">
            <content> Na mmaa a wɔregorɔ no gyee wɔn ho so sɛ:</content>
            <block_quote>
                <content>Saulo akum apem mu,</content>
            </block_quote>
            <block_quote kind="LEFT_INDENTED">
                <content>na Dawid akum ne mpem du mu.</content>
                <content> </content>
            </block_quote>
        </verse>
        <verse num="8">
            <content>Na Saulo bo fuu kɛse, na asɛm no anyɛ no dɛ. Na ɔkaa sɛ: Wɔde mpem du ama Dawid, na me deɛ, apem na wɔde ama me, na ɛdeɛn na aka no bio sɛ ahennie no? </content>
        </verse>
        <verse num="9">
            <content>Na ɛfiri da no ara de rekorɔ no, Saulo tuu n’ani saa Dawid.</content>
            <content> </content>
        </verse>
        <verse num="10">
            <content> </content>
            <content> Na adeɛ kyeeɛ no, Nyankopɔn honhommɔne no sii Saulo so, na ɔrekɔm efie, na Dawid de ne nsa rebɔ sankuo, sɛdeɛ ɔyɛ daa no; na pea kura Saulo nsam. </content>
        </verse>
        <verse num="11">
            <content> Na Saulo too pea no, na ɔse: Mɛbɔ Dawid afam ɔfasuo ho. Na Dawid danee ne ho firii n’anim mprenu.</content>
            <content> </content>
        </verse>
        <verse num="12">
            <content>Na Saulo suroo Dawid, ɛfiri sɛ AWURADE di n’akyi, na Saulo deɛ, wafiri ne nkyɛn. </content>
        </verse>
        <verse num="13">
            <content>Enti Saulo yii no firii ne ho, na ɔsii no apem so safohene, na ɔdii ahyɛmfire, ɔman no anim. </content>
        </verse>
        <verse num="14">
            <content> Na Dawid nyaa nkɔsoɔ n’akwan nyinaa mu, na AWURADE dii n’akyi. </content>
        </verse>
        <verse num="15">
            <content>Na Saulo hunuu sɛ ne biribiara kɔ soɔ no, ɔsuroo no kɔkɔɔkɔ. </content>
        </verse>
        <verse num="16">
            <content>Na Israel ne Yuda nyinaa dɔɔ Dawid, ɛfiri sɛ ɔno na na ɔdi wɔn anim ahyɛmfire.</content>
            <content> </content>
        </verse>
        <verse num="17">
            <content>Na Saulo ka kyerɛɛ Dawid sɛ: Hwɛ, me babaa panin Merab nie, ɔno na mede no bɛma wo aware; nnam ara na yɛ ma me, na ko ma AWURADE! Ɛfiri sɛ Saulo dwenee sɛ: Wɔmmma me nsa nnka no, na Filistifoɔ na wɔn nsa nka no. </content>
        </verse>
        <verse num="18">
            <content>Na Dawid ka kyerɛɛ Saulo sɛ: Mene hwan, na me nkwa, anaa m’agya abusua ne deɛn wɔ Israel, na memmɛyɛ ɔhene aseɛ? </content>
        </verse>
        <verse num="19">
            <content> Na berɛ duruiɛ a anka wɔde Saulo babaa Merab rebɛma Dawid no, wɔde no maa Meholatni Adriel awareɛ.</content>
            <content> </content>
        </verse>
        <verse num="20">
            <content>Na Saulo ba Mikal dɔ Dawid; na wɔka kyerɛɛ Saulo no, asɛm no yɛɛ no anigyeɛ. </content>
        </verse>
        <verse num="21">
            <content>Na Saulo se: Mede no bɛma no, na ayɛ no fidie, na Filistifoɔ nsa aka no. Na Saulo ka kyerɛɛ Dawid ne mprenu soɔ sɛ: Wobɛyɛ m’aseɛ nnɛ. </content>
        </verse>
        <verse num="22">
            <content> Na Saulo hyɛɛ n’asomfoɔ sɛ: Momfa aseɛ ne Dawid nkasa sɛ: Hwɛ, ɔhene pɛ w’asɛm, na ne nkoa nyinaa dɔ wo, enti afei, yɛ ɔhene ase. </content>
        </verse>
        <verse num="23">
            <content>Na Saulo nkoa no kaa nsɛm yi guu Dawid aso mu. Na Dawid kaa sɛ: Ɛyɛ mo ani so adewa sɛ obi bɛyɛ ɔhene aseɛ? Na me deɛ, meyɛ onipa hiani a m’akyiri nyɛ duro. </content>
        </verse>
        <verse num="24">
            <content>Na Saulo nkoa kɔka kyerɛɛ no sɛ: Sɛdeɛ Dawid kaeɛ nie. </content>
        </verse>
        <verse num="25">
            <content>Na Saulo kaa sɛ: Sɛ monkɔka nkyerɛ Dawid nie: Ɔhene mpɛ tiriadeɛ biara sɛ Filistifoɔ mmarima ano wedeɛ ɔha, na wɔntɔ ɔhene atamfoɔ so were. Na Saulo susuu sɛ ɔnam Filistifoɔ nsa so bɛma Dawid atɔ. </content>
        </verse>
        <verse num="26">
            <content>Na ne nkoa kɔkaa nsɛm yi kyerɛɛ Dawid no, ɛyɛɛ Dawid fɛ sɛ ɔbɛyɛ ɔhene aseɛ. Na nna no nnya nnuruiɛ no, </content>
        </verse>
        <verse num="27">
            <content>Dawid sɔre sii mu, ɔno ne ne mmarima, na ɔkɔkumm Filistifoɔ mmarima ahanu. Na Dawid de wɔn mmarima ano wedeɛ baeɛ, na wɔkan maa no durui de kyerɛɛ ɔhene sɛ, ɔnyɛ ɔhene ase. Na Saulo de ne ba Mikal maa no aware. </content>
        </verse>
        <verse num="28">
            <content>Na Saulo hwɛ hunuu sɛ AWURADE di Dawid akyi; na Saulo babaa Mikal dɔ no. </content>
        </verse>
        <verse num="29">
            <content> Na Saulo kɔɔ so suroo Dawid ara, na ɛmaa Saulo tanee Dawid daa.</content>
            <content> </content>
        </verse>
        <verse num="30">
            <content>Na Filistifoɔ asafohene firii adi bɛkoeɛ; na da biara a wɔfiri adi ba no, ɛsi Dawid yie sene Saulo nkoa nyinaa. Na na wɔbɔ ne din anidie mu sɛ.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: 1 Sa 16.22; 17.15</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 1 Sa 19.2; 20.17; 23.18; 2 Sa 1.26; 21.7</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Sa 18.14</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Ate 11.34 </content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: 1 Sa 21.11; 29.5</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 1 Sa 16.14 </content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 1 Sa 19.10; 20.33</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 1 Sa 18.5</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Ate 15.2</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: 1 Sa 22.14</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: 1 Sa 18.12</content>
        </note>
    </chapter>
    <chapter num="19">
        <verse num="1">
            <content>Na Saulo ka kyerɛɛ ne ba Yonatan ne ne nkoa nyinaa sɛ wɔnkum Dawid. </content>
        </verse>
        <verse num="2">
            <content> Nanso Saulo ba Yonatan pɛ Dawid asɛm sɛ. Na Yonatan kɔka kyerɛɛ Dawid sɛ: M’agya Saulo rehwehwɛ wo aku wo, na afei, kora wo ho anɔpa, na tena kokoa bi mu hunta; </content>
        </verse>
        <verse num="3">
            <content>na me deɛ, mɛfiri adi makɔgyina m’agya nkyɛn wiram baabi a wowɔ no, na me ne m’agya aka wo ho asɛm, na mete biribi a maka makyerɛ wo.</content>
            <content> </content>
        </verse>
        <verse num="4">
            <content>Na Yonatan kaa Dawid ho asɛmpa kyerɛɛ n’agya Saulo, na ɔka kyerɛɛ no sɛ: Mma ɔhene nnyɛ n’akoa Dawid ho bɔne; na ɔnyɛɛ wo bɔne biara, na ne nneyɛɛ nso ayɛ wo yie pii. </content>
        </verse>
        <verse num="5">
            <content> Na ɔde ne kra too ne nsam kɔkumm Filistini no, na AWURADE dii nkonim kɛse maa Israel nyinaa. Wohunui na w’ani gyeeɛ; na adɛn nti na worebɛyɛ mogya a ɛdi bem ho bɔne na woakum Dawid kwa? </content>
        </verse>
        <verse num="6">
            <content>Na Saulo tiee Yonatan, na Saulo kaa ntam sɛ: Sɛ AWURADE te aseɛ yi, wɔrenkum no da! </content>
        </verse>
        <verse num="7">
            <content>Na Yonatan frɛɛ Dawid; na Yonatan kaa nsɛm no nyinaa kyerɛɛ no. Ɛnna Yonatan de Dawid baa Saulo nkyɛn, na ɔbɛtenaa n’anim sɛ kane no.</content>
            <content> </content>
        </verse>
        <verse num="8">
            <content>Na ɔko no kɔɔ so ara, na Dawid firii adi ne Filistifoɔ kɔkoeɛ, na ɔde ekumkɛseɛ kumm wɔn, na wɔdwane firii n’anim. </content>
        </verse>
        <verse num="9">
            <content> Na AWURADE honhommɔne no baa Saulo so; na ɔte ne fie, na pea kura ne nsam, na Dawid de ne nsa rebɔ sankuo. </content>
        </verse>
        <verse num="10">
            <content>Na Saulo hwehwɛɛ sɛ ɔde pea no bɔ Dawid fam ɔfasuo no ho, nanso ɔtwee ne ho firii Saulo anim, na ɔtoo pea no wɔɔ ɔfasuo no mu; na Dawid dwaneeɛ, na ɔfirii mu firii anadwo no.</content>
            <content> </content>
        </verse>
        <verse num="11">
            <content> </content>
            <content> Ɛnna Saulo somaa abɔfoɔ kɔɔ Dawid fie sɛ wɔnkɔwɛn no na wɔnku no anɔpa. Na Dawid yere Mikal ka kyerɛɛ no sɛ: Sɛ woannye wo kra anadwo yi a, ɔkyena wɔbɛku wo. </content>
        </verse>
        <verse num="12">
            <content>Na Mikal de Dawid faa mpomma mu sii fam, na ɔkɔeɛ, na ɔdwane firii mu firii. </content>
        </verse>
        <verse num="13">
            <content>Na Mikal faa ohoni de too mpa no so, na ɔde abirekyie nwi sumiiɛ too atifi, na ɔde ntoma kataa so. </content>
        </verse>
        <verse num="14">
            <content>Na Saulo somaa abɔfoɔ sɛ wɔnkɔfa Dawid no, Mikal kaa sɛ: Ɔyare. </content>
        </verse>
        <verse num="15">
            <content>Ɛnna Saulo somaa abɔfoɔ no sɛ wɔnkɔhwɛ Dawid, na ɔse: Momfa no mfiri mpa no so mmrɛ me, na menku no. </content>
        </verse>
        <verse num="16">
            <content>Na abɔfoɔ no duruu hɔ no, na hwɛ, ohoni na ɛda mpa no soɔ, na abirekyie nwi sumiiɛ da atifi. </content>
        </verse>
        <verse num="17">
            <content>Na Saulo ka kyerɛɛ Mikal sɛ: Adɛn nti na woadaadaa me sɛɛ, na woagya me tamfo kwan na wafiri mu afire yi? Na Mikal ka kyerɛɛ Saulo sɛ: Ɔno na ɔka kyerɛɛ me sɛ: Ma menkɔ; adɛn nti na menku woɔ?</content>
            <content> </content>
        </verse>
        <verse num="18">
            <content>Na Dawid dwane firii mu firiiɛ, na ɔkɔɔ Samuel nkyɛn Rama kɔkaa deɛ Saulo de ayɛ no nyinaa kyerɛɛ no. Na ɔne Samuel kɔ kɔtenaa Naiot. </content>
        </verse>
        <verse num="19">
            <content>Na wɔka kyerɛɛ Saulo sɛ: Hwɛ, Dawid wɔ Naiot wɔ Rama. </content>
        </verse>
        <verse num="20">
            <content> Na Saulo somaa abɔfoɔ sɛ wɔnkɔfa Dawid; na wɔhunuu adiyifoɔ asafo no sɛ wɔrehyɛ nkɔm na Samuel gyina hɔ rehwɛ wɔn soɔ no, Nyankopɔn honhom baa Saulo abɔfoɔ no so, na wɔn nso hyehyɛɛ nkɔm. </content>
        </verse>
        <verse num="21">
            <content>Na wɔbɛka kyerɛɛ Saulo no, ɔsomaa abɔfoɔ foforɔ; na wɔn nso hyehyɛɛ nkɔm saa ara. Na Saulo somaa abɔfoɔ bio, ne mprɛnsa so, na wɔn nso hyehyɛɛ nkɔm. </content>
        </verse>
        <verse num="22">
            <content>Ɛnna ɔno ara kɔɔ Rama, na ɔduruu abura kɛseɛ a ɛwɔ Seku ho no, ɔbisaa sɛ: Ɛhe na Samuel ne Dawid wɔ? Na wɔse: Hwɛ, wɔwɔ Naiot wɔ Rama. </content>
        </verse>
        <verse num="23">
            <content>Na ɔkɔɔ Naiot wɔ Rama hɔ; na Nyankopɔn honhom baa ɔno nso so, na ɔrekorɔ no, ɔhyɛɛ nkɔm ara kɔ kɔsii sɛ ɔduruu Naiot wɔ Rama. </content>
        </verse>
        <verse num="24">
            <content>Na ɔno nso worɔɔ ne ntadeɛ, na ɔno nso hyɛɛ nkɔm Samuel anim, na ɔde adagya daa hɔ da mu no nyinaa ne anadwo mu no nyinaa. Enti na wɔka sɛ: Saulo nso fra adiyifoɔ no mu anaa?</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: 1 Sa 18.3</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Sa 17.50</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 1 Sa 18.10-11</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Dwom 59.1 </content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: 1 Sa 10.10-12</content>
        </note>
    </chapter>
    <chapter num="20">
        <verse num="1">
            <content>Na Dawid dwane firii Naiot wɔ Rama, na ɔba bɛkaa no Yonatan anim sɛ: Ɛdeɛn na mayɛ? M’amumuyɛ ne sɛn, na me bɔne ne sɛn wɔ w’agya anim a enti ɔrehwehwɛ me aku me yi? </content>
        </verse>
        <verse num="2">
            <content>Na Yonatan ka kyerɛɛ no sɛ: Ɛmpare wo, worenwu; hwɛ, m’agya renyɛ ade kɛseɛ anaa ade ketewa biara gye sɛ ɔyi me asotire ansa; na adɛn nti na m’agya de asɛm yi bɛhunta me? Ɛnte saa. </content>
        </verse>
        <verse num="3">
            <content>Na Dawid kaa ntam nso sɛ: W’agya nim sɛ manya w’anim animuonyam, enti na ɔse: Wɔmmma Yonatan nnhunu yei, na anyɛ no ya; na ampa ara, sɛ AWURADE te aseɛ, na wo kra nso te aseɛ yi, nammɔn pɛ na ɛda me ne owuo ntam. </content>
        </verse>
        <verse num="4">
            <content>Ɛnna Yonatan ka kyerɛɛ Dawid sɛ: Biribiara a wo kra seɛ no, mɛyɛ ama wo. </content>
        </verse>
        <verse num="5">
            <content>Na Dawid ka kyerɛɛ Yonatan sɛ: Hwɛ, ɔkyena na ɔsrane fire a ɛsɛ sɛ anka me ne ɔhene kɔtena adidiiɛ; nanso ma menkɔ nkɔhunta wiram nkɔsi da a ɛtɔ so mmiɛnsa no anwummerɛ. </content>
        </verse>
        <verse num="6">
            <content>Sɛ w’agya bisa m’akyiri kwan a, ɛnneɛ ka kyerɛ no sɛ: Dawid asrɛ me kwan sɛ ɔretu mmirika akɔ ne kurom Betlehem, na abusua no nyinaa wɔ afirinhyia afɔrebɔ wɔ hɔ. </content>
        </verse>
        <verse num="7">
            <content>Sɛ ɔka sɛ: Ɛyɛ a, na asomdwoeɛ wɔ hɔ ma w’akoa, na sɛ ne bo fu a, ɛnneɛ hunu sɛ wakyere ne mu sa bɔne. </content>
        </verse>
        <verse num="8">
            <content> Na yɛ w’akoa adɔeɛ, ɛfiri sɛ AWURADE apam mu na woama wo ne w’akoa ahyɛne; na sɛ amumuyɛ bi wɔ me mu a, wo ara ku me, na adɛn nti na wode me rekɔma w’agya? </content>
        </verse>
        <verse num="9">
            <content>Na Yonatan se: Ɛmpare wo sɛ, sɛ menim sɛ m’agya akyere sa bɔne de reba wo so a, merenka menkyerɛ woɔ. </content>
        </verse>
        <verse num="10">
            <content>Na Dawid ka kyerɛɛ Yonatan sɛ: Sɛ w’agya de asɛm denden bi bua wo a, hwan na ɔbɛka akyerɛ me? </content>
        </verse>
        <verse num="11">
            <content>Na Yonatan ka kyerɛɛ Dawid sɛ: Bra ma yɛmfiri nkɔ wiram. Na wɔn baanu firii adi kɔɔ wiram.</content>
            <content> </content>
        </verse>
        <verse num="12">
            <content>Na Yonatan ka kyerɛɛ Dawid sɛ: AWURADE, Israel Nyankopɔn, nyɛ danseni sɛ, sɛ ɔkyena anaa ɔkyena akyi sɛsɛberɛ, mehwɛ m’agya adwene na ɛyɛ wɔ Dawid ho, na mansoma amma wo nkyɛn ammɛyi wo asotire a! </content>
        </verse>
        <verse num="13">
            <content>Na sɛ ɛsɔ m’agya ani sɛ bɔne mmra wo so na mamma ammɛyi wo asotire, na mannya wo kwan amma woankɔ asomdwoeɛ mu a, AWURADE nyɛ me Yonatan saa na ɔnka ho saa! Na AWURADE nni w’akyi sɛdeɛ ɔdi m’agya akyire no. </content>
        </verse>
        <verse num="14">
            <content>Na sɛ meda so mete aseɛ yi, fa AWURADE nokorɛ adɔeɛ yɛ me, na manwu, </content>
        </verse>
        <verse num="15">
            <content>ntwa w’adɔeɛ no to mfiri me fie ho da. Na sɛ AWURADE twitwa Dawid atamfoɔ firi asase so a, nnyae me fie adɔeɛyɛ. </content>
        </verse>
        <verse num="16">
            <content>Na Yonatan ne Dawid fie pamee sɛ: AWURADE ntɔ Dawid atamfoɔ were. </content>
        </verse>
        <verse num="17">
            <content> Na Yonatan maa Dawid kaa ne dɔ a ɔde dɔ no no ho ntam bio, ɛfiri sɛ na ɔdɔ no sɛ ɔno ara ne kra.</content>
            <content> </content>
        </verse>
        <verse num="18">
            <content>Na Yonatan ka kyerɛɛ no sɛ: Ɔkyena na ɔsrane fire, na wɔbɛhunu sɛ wonni hɔ, ɛfiri sɛ wo tenaberɛ bɛda mpan. </content>
        </verse>
        <verse num="19">
            <content>Na sɛ ɛdi nnansa a, wɔbɛhunu sɛ wonni hɔ ampa ara, ɛnneɛ na siane ntɛm bra deɛ asɛm no baeɛ no, wohuntaeɛ hɔ, na tena Esel boɔ no ho. </content>
        </verse>
        <verse num="20">
            <content>Na mɛtoto agyan mmiɛnsa mafa ho, sɛdeɛ merebɔ botaeɛ mu. </content>
        </verse>
        <verse num="21">
            <content>Na hwɛ, mɛsoma abɔfra sɛ: Kɔhwehwɛ agyan no. Sɛ mese abɔfra no sɛ: Hwɛ, agyan no wɔ wo nkyɛn mu ha, tase bra a, ɛnneɛ bra, na sɛ AWURADE te aseɛ yi, asomdwoeɛ na ɛwɔ hɔ ma woɔ, asɛm biara nni hɔ. </content>
        </verse>
        <verse num="22">
            <content>Na sɛ mese akwankwaa no sɛ: Hwɛ, m’agyan no wɔ w’anim fam nohoa a, ɛnneɛ kɔ, na AWURADE agya wo kwan. </content>
        </verse>
        <verse num="23">
            <content>Na asɛm a me ne wo kaeɛ no ho deɛ, hwɛ, AWURADE wɔ me ne wo ntam daa.</content>
            <content> </content>
        </verse>
        <verse num="24">
            <content>Ɛnna Dawid kɔhuntaa wiram. Na ɔsrane firiiɛ no, ɔhene kɔtenaa adidiiɛ. </content>
        </verse>
        <verse num="25">
            <content>Na ɔhene tenaa n’atenaeɛ sɛdeɛ ɔyɛ no daa wɔ ɔfasuo ho adwa no so; na Yonatan sɔree, na Abner tenaa ɔhene nkyɛn, na Dawid atenaeɛ no da mpan.</content>
            <content> </content>
        </verse>
        <verse num="26">
            <content> </content>
            <content> Na Saulo anka hwee da no; ɛfiri sɛ ɔse: Biribi ayɛ no; ne ho nte; ampa ara ne ho nte. </content>
        </verse>
        <verse num="27">
            <content>Na adeɛ kyeeɛ a ɛyɛ bosome no da a ɛtɔ so mmienu a na Dawid atenaeɛ da mpan no, Saulo bisaa ne ba Yonatan sɛ: Adɛn nti na Yisai ba no amma adidie ase nnora ne nnɛ yi? </content>
        </verse>
        <verse num="28">
            <content>Na Yonatan buaa Saulo sɛ: Dawid srɛɛ me kwan sɛ ɔrekɔ Betlehem, </content>
        </verse>
        <verse num="29">
            <content>na ɔse: Gya me kwan ɛ, na yɛwɔ abusua afɔrebɔ wɔ kuro no mu, na me nua ahyɛ me sɛ memmra. Enti afei, sɛ manya w’anim animuonyam a, ma menkɔ menkɔhwɛ me nuanom. Enti na wamma ɔhene pono ho yi.</content>
            <content> </content>
        </verse>
        <verse num="30">
            <content>Ɛnna Saulo bo fuu Yonatan, na ɔka kyerɛɛ no sɛ: Wo, ɔbaa brakyewni tuateni ba, adɛn menhunuu sɛ woafa Yisai ba no adamfo de rehyɛ wo ho ne wo na adagya mu aniwuo? </content>
        </verse>
        <verse num="31">
            <content>Na mmerɛ dodoɔ a Yisai ba no te ase asase soɔ yi, wo ne w’ahennie rennyina. Enti soma ma wɔnkɔfa no mmrɛ me, na wuo ara na ɔbɛwuo. </content>
        </verse>
        <verse num="32">
            <content>Na Yonatan buaa n’agya Saulo ka kyerɛɛ no sɛ: Adɛn nti na wɔnku no? Ɛdeɛn na wayɛ? </content>
        </verse>
        <verse num="33">
            <content> Ɛnna Saulo too pea sɛ ɔde rebɔ no. Na Yonatan hunuu sɛ n’agya awe ataa so sɛ ɔbɛkum Dawid. </content>
        </verse>
        <verse num="34">
            <content>Na Yonatan de abufuhyeɛ sɔre firii ɛpono no ho, na wannidi bosome no da a ɛtɔ so mmienu no. Na ɔdii Dawid ho ya sɛ n’agya asopa no.</content>
            <content> </content>
        </verse>
        <verse num="35">
            <content>Na anɔpa no Yonatan firii adi kɔɔ wiram deɛ ɔhyɛɛ Dawid no, na abɔfra kumaa bi ka ne ho. </content>
        </verse>
        <verse num="36">
            <content>Na ɔka kyerɛɛ n’abɔfra no sɛ: Tu mmirika kɔhwehwɛ agyan a merebɛtotoɔ no. Abɔfra no retu mmirika no, ɔtoo agyan no traa no. </content>
        </verse>
        <verse num="37">
            <content>Na abɔfra no duruu deɛ agyan a Yonatan toeɛ no wɔ no, Yonatan hyɛɛ abɔfra no mmɔn sɛ: Agyan no ngu w’anim nohoa anaa? </content>
        </verse>
        <verse num="38">
            <content>Na Yonatan hyɛɛ abɔfra no mmɔn sɛ: Yɛ ntɛm, ka wo ho, nnyina. Na Yonatan abɔfra no tasee agyan no de brɛɛ ne wura. </content>
        </verse>
        <verse num="39">
            <content>Nso na abɔfra no nnim ho hwee; Yonatan ne Dawid nko ara na na wɔnim asɛm no. </content>
        </verse>
        <verse num="40">
            <content>Ɛnna Yonatan de n’akodeɛ no maa abɔfra no na ɔka kyerɛɛ no sɛ: Fa kɔ kuro no mu. </content>
        </verse>
        <verse num="41">
            <content> Abɔfra no kɔeɛ; na Dawid sɔre firii aboɔkuo no ho, na ɔde n’anim bɛbutuu fam na ɔkotoo mprɛnsa, na wɔfefee wɔn ano, na wɔn baanu sui ara maa Dawid deɛ boroo so. </content>
        </verse>
        <verse num="42">
            <content>Na Yonatan ka kyerɛɛ Dawid sɛ: Kɔ asomdwoeɛ mu. Sɛdeɛ yɛn baanu akeka AWURADE ntam no, AWURADE ntena me ne wo ntam ne m’asefoɔ ne w’asefoɔ ntam nkɔsi daa. Na ɔsii mu kɔeɛ; na Yonatan baa kuro no mu.</content>
        </verse>
        <note kind="CROSS_REFERENCES">
            <content kind="REF_VERSE_START">8</content>
            <content>: 1 Sa 18.3</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: 1 Sa 18.3</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Lew 15; Deut 23.10 </content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: 1 Sa 18.11</content>
        </note>
        <note kind="CROSS_REFERENCES">
            <content kind="REF_VERSE_START">41</content>
            <content>: Gye 33.3-4</content>
        </note>
    </chapter>
    <chapter num="21">
        <verse num="1">
            <content>Na Dawid baa Nob Ɔsɔfoɔ Ahimelek nkyɛn. Na Ahimelek de ahopopoɔ bɛhyiaa Dawid, na ɔka kyerɛɛ no sɛ: Adɛn nti na wo nko ara wonam na onipa biara nka wo ho yi? </content>
        </verse>
        <verse num="2">
            <content>Na Dawid ka kyerɛɛ Ɔsɔfoɔ Ahimelek sɛ: Ɔhene ahyɛ me asɛm bi die, na waka akyerɛ me sɛ: Mma obiara nnhunu adekodeɛ a meresoma wo ho ne deɛ mahyɛ woɔ no ho biribiara; na mmeranteɛ no nso, mahyɛ wɔn sɛ wɔnkɔ baabi. </content>
        </verse>
        <verse num="3">
            <content>Na afei, ɛdeɛn na ɛwɔ wo nsam? Ma me paanoo nnum anaa biribiara a wobɛnya. </content>
        </verse>
        <verse num="4">
            <content> Na ɔsɔfoɔ no buaa Dawid sɛ: Paanoo hunu biara nni me nsam, sɛ paanoo kronkron na ɛwɔ hɔ; sɛ mmeranteɛ no akora wɔn ho afiri mmaa ho nko a! </content>
        </verse>
        <verse num="5">
            <content>Na Dawid buaa see ɔsɔfoɔ no sɛ: Ampa, wɔmma mmaa mmɛn yɛn berɛ biara a yɛrekɔ akɔdi dwuma bi no; na mmeranteɛ no adeɛ ho te, na nkantom nnɛ a ɛsɛ sɛ wɔn adeɛ ho teɛ yi. </content>
        </verse>
        <verse num="6">
            <content> Ɛnna ɔsɔfoɔ no de akronkronneɛ no maa no, ɛfiri sɛ na paanoo biara nni hɔ sɛ Kyerɛ paanoo a wɔyi firi AWURADE anim de paanoohyeɛ bɛgu hɔ da a wɔyiiɛ no.</content>
            <content> </content>
        </verse>
        <verse num="7">
            <content> </content>
            <content> Nso na Saulo nkoa mu nipa bi wɔ hɔ da no, a wɔato no mu AWURADE anim, ne din de Doeg, Edomni a ɔyɛ Saulo mmoahwɛfoɔ mu panin.</content>
            <content> </content>
        </verse>
        <verse num="8">
            <content>Na Dawid ka kyerɛɛ Ahimelek sɛ: Pea anaa nkrantɛ biara nni wo nsam ha? Na me nkrantɛ ne me nnoɔma mpo mamfa mankura, ɛfiri sɛ ɔhene asɛm no, wɔpɛ no ntɛm. </content>
        </verse>
        <verse num="9">
            <content> Na ɔsɔfoɔ no kaa sɛ: Filistini Goliat a wokum no Ela bonhwa mu no nkrantɛ, hwɛ, ɛno na wɔabobɔ no ntoma mu da asɔfotadeɛ no akyire no, ɛno na wobɛfa a, fa, na foforɔ biara nni ha sɛ ɛno. Na Dawid kaa sɛ: Ebi nte sɛ ɛno, fa ma me!</content>
            <content> </content>
        </verse>
        <verse num="10">
            <content> </content>
            <content> Na Dawid sɔre dwanee da no Saulo anim, na ɔkɔɔ Gathene Akis nkyɛn. </content>
        </verse>
        <verse num="11">
            <content> Na Akis nkoa ka kyerɛɛ ɔhene sɛ: Ɛnyɛ Dawid, asase no so hene no nie? Ɛnyɛ oyi na wɔtoo ne ho dwom asa mu kaa sɛ:</content>
            <block_quote>
                <content>Saulo akum n’apem,</content>
            </block_quote>
            <block_quote kind="LEFT_INDENTED">
                <content>na Dawid akum ne mpem du no?</content>
                <content> </content>
            </block_quote>
        </verse>
        <verse num="12">
            <content>Na Dawid de nsɛm yi siee n’akoma mu, na ɔsuroo Gat hene Akis anim sɛ. </content>
        </verse>
        <verse num="13">
            <content> Na ɔsakyeraa ne suban wɔn anim, na ɔboapa yɛɛ ne ho bɔdamfoɔ wɔn nsam, na ɔwerɛwerɛɛ kuro no apono nta ho, na ɔmaa ne ntasuo sinsianee n’abɔdwesɛ mu. </content>
        </verse>
        <verse num="14">
            <content>Ɛnna Akis ka kyerɛɛ ne nkoa sɛ: Hwɛ, mohunu sɛ onipa yi abɔ dam, na adɛn nti na mode no abrɛ me? </content>
        </verse>
        <verse num="15">
            <content>Abɔdamfoɔ abɔ me na mode oyi aba sɛ ɔmmɛdi me so abɔdansɛm yi? Oyi mmra me fie anaa?</content>
        </verse>
        <note kind="CROSS_REFERENCES">
            <content kind="REF_VERSE_START">4</content>
            <content>: Lew 24.5-9; 22.3-7; Eks 19.15</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Mat 12.3</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: 1 Sa 22.9, 18 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 1 Sa 17.50-51</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Dwom 56.1 </content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 1 Sa 18.7; 29.5</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Dwom 34.1</content>
        </note>
    </chapter>
    <chapter num="22">
        <verse num="1">
            <content> </content>
            <content> Na Dawid firi hɔ kɔeɛ, na ɔdwane kɔɔ Adulam bodan mu. Na ne nuanom ne n’agya fie nyinaa teeɛ no, wɔsiane kɔɔ ne nkyɛn hɔ. </content>
        </verse>
        <verse num="2">
            <content> Na wɔn a wɔn ho akyere wɔn ne wɔn a wɔdede aka ne wɔn a wɔn werɛ ahoɔ boaboaa wɔn ano baa ne nkyɛn, na ɔdii wɔn so safohene. Mmarima bɛyɛ ahanan na wɔbɛkaa ne ho. </content>
        </verse>
        <verse num="3">
            <content>Na Dawid firii hɔ kɔɔ Mispe wɔ Moab, na ɔka kyerɛɛ Moabhene sɛ: Mesrɛ wo, ma m’agya ne me na mmɛtena mo nkyɛn nkɔsi sɛ mɛhunu deɛ Onyankopɔn bɛyɛ me ansa. </content>
        </verse>
        <verse num="4">
            <content>Na ɔgyaa wɔn Moabhene no nkyɛn, na wɔtenaa ne nkyɛn nna a Dawid wɔ bepɔ so atenaeɛ hɔ nyinaa. </content>
        </verse>
        <verse num="5">
            <content> Na Odiyifoɔ Gad ka kyerɛɛ Dawid sɛ: Ntena bepɔ so atenaeɛ hɔ, na sim kɔ Yuda asase so. Na Dawid sii mu baa Heret kwaeɛ mu.</content>
            <content> </content>
        </verse>
        <verse num="6">
            <content>Na Saulo tee sɛ wɔahunu deɛ Dawid ne nnipa a wɔka ne ho no wɔ. Na Saulo te Gibea, santɛ bi ase wɔ kokoɔ so, na ne pea kura ne nsam, na ne nkoa nyinaa gyinagyina ne ho. </content>
        </verse>
        <verse num="7">
            <content>Na Saulo ka kyerɛɛ n’asomfoɔ a wɔgyinagyina ne ho no sɛ: Mo Benyaminfoɔ, montie! Yisai ba no nso bɛmema mo nyinaa mfuo ne bobe nturo na ɔde mo nyinaa asisi mpempem so asafohene ne ɔha ha so asafohene? </content>
        </verse>
        <verse num="8">
            <content> Sɛɛ mo nyinaa moapam me tiri so, na obiara nni hɔ a oyi me asotire, sɛ me ba ne Yisai ba no apam, na mo mu biara nni hɔ a ɔdi me ho ya na ɔyi me asotire sɛ me ba de m’akoa agyina hɔ ne me redi asie, sɛ ɔntɛ me sɛdeɛ ɛte nnɛ yi? </content>
        </verse>
        <verse num="9">
            <content> Ɛnna Edomni Doeg a ɔno nso gyina Saulo nkoa no nkyɛn no buaa sɛ: Mehunuu Yisai ba no sɛ ɔbaa Nob, Ahitub ba Ahimelek nkyɛn </content>
        </verse>
        <verse num="10">
            <content> na ɔbisaa AWURADE maa no, na ɔmaa no akwansoduane, na ɔde Filistini Goliat nkrantɛ no maa no.</content>
            <content> </content>
        </verse>
        <verse num="11">
            <content>Ɛnna ɔhene soma maa wɔkɔhyiaa Ahitub ba Ɔsɔfoɔ Ahimelek ne n’agya fie asɔfoɔ a wɔwɔ Nob no nyinaa, na wɔn nyinaa baa ɔhene nkyɛn. </content>
        </verse>
        <verse num="12">
            <content>Na Saulo kaa sɛ: Ahitub ba, tie ɛ! Na ɔbuaa sɛ: Menie, me wura. </content>
        </verse>
        <verse num="13">
            <content>Na Saulo ka kyerɛɛ no sɛ: Adɛn nti na wo ne Yisai ba no apam me tiri soɔ, na womaa no aduane ne nkrantɛ, na wobisaa Onyankopɔn maa no, sɛ ɔnsɔre me so na ɔntetɛ me sɛdeɛ ɛte nnɛ yi? </content>
        </verse>
        <verse num="14">
            <content> Na Ahimelek buaa ɔhene sɛ: Na wo nkoa nyinaa mu hwan na ɔyɛ ɔnokwafoɔ sɛ Dawid a ɔyɛ ɔhene aseɛ, na ɔtie w’asɛm, na wɔdi no ni wɔ wo fie? </content>
        </verse>
        <verse num="15">
            <content>Nnɛ na merefiri aseɛ mabisa Onyankopɔn mama no anaa? Yei mpare me! Mma ɔhene mmfa asɛm bi nnto n’akoa anaa m’agya fie nyinaa so, na w’akoa nnim yeinom nyinaa ho hwee, ketewa oo, kɛseɛ oo! </content>
        </verse>
        <verse num="16">
            <content>Na ɔhene kaa sɛ: Ahimelek, wuo ara na wobɛwuo, wo ne w’agya fie nyinaa. </content>
        </verse>
        <verse num="17">
            <content>Na ɔhene ka kyerɛɛ awɛmfoɔ a wɔgyinagyina ne ho no sɛ: Monnanedane mo ho nkum AWURADE asɔfoɔ no, na wɔn nsa nso wɔ Dawid deɛ mu, na wɔnim sɛ ɔredwane, na wɔanyi me asotire. Na ɔhene nkoa no ampɛ sɛ wɔtene wɔn nsa ka AWURADE asɔfoɔ no. </content>
        </verse>
        <verse num="18">
            <content>Ɛnna ɔhene ka kyerɛɛ Doeg sɛ: Wo deɛ, dane wo ho na ka asɔfoɔ no. Na Edomni Doeg danee ne ho na ɔkaa asɔfoɔ no kumm mmarima aduɔwɔtwe nnum a wɔhyɛ nwera asɔfotadeɛ da no ara. </content>
        </verse>
        <verse num="19">
            <content> Na asɔfoɔ kuro Nob nso, ɔde nkrantɛ ano kunkumm wɔn; mmarima ne mmaa, mmɔfra ne nkɔkoaa, anantwie ne mfunumu ne nnwan nyinaa na ɔde nkrantɛ ano kunkumm wɔn.</content>
            <content> </content>
        </verse>
        <verse num="20">
            <content>Na Ahitub ba Ahimelek babarima baako a wɔfrɛ no Abiatar firii mu dwane tii Dawid. </content>
        </verse>
        <verse num="21">
            <content>Na Abiatar ka kyerɛɛ Dawid sɛ Saulo akum AWURADE asɔfoɔ no. </content>
        </verse>
        <verse num="22">
            <content> Na Dawid ka kyerɛɛ Abiatar sɛ: Da no a na Edomni Doeg wɔ hɔ no na mehunuu sɛ ɛyɛ deɛn ara a, ɔbɛkɔ akɔka akyerɛ Saulo; me na medi w’agya fie akra nyinaa ho so. </content>
        </verse>
        <verse num="23">
            <content>Tena me nkyɛn, nsuro, na deɛ ɔrehwehwɛ me aku me no ara na ɔrehwehwɛ wo nso aku woɔ. Na me nkyɛn deɛ, wɔbɛhwɛ wo so.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Dwom 57.1 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Ate 11.3</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Sa 23.14; Dwom 63.1</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 1 Sa 18.3</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 1 Sa 22.22; Dwom 52.1</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 1 Sa 21.6, 9</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 1 Sa 18.22, 27</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: 1 Sa 21.1</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: 1 Sa 22.9</content>
        </note>
    </chapter>
    <chapter num="23">
        <verse num="1">
            <content> </content>
            <content> Na wɔka kyerɛɛ Dawid sɛ: Hwɛ, Filistifoɔ ne Keila reko na wɔrefom ayuporebea fa. </content>
        </verse>
        <verse num="2">
            <content>Na Dawid bisaa AWURADE sɛ: Menkɔto nhyɛ Filistifoɔ yi so anaa? Na AWURADE ka kyerɛɛ Dawid sɛ: Kɔ na kɔto hyɛ Filistifoɔ no so, na gye Keila. </content>
        </verse>
        <verse num="3">
            <content>Na Dawid mmarima no ka kyerɛɛ no sɛ: Hwɛ, Yuda ha mpo yɛsuro, na nkantom sɛ yɛbɛkɔ Keila akɔne Filistifoɔ dɔm ako. </content>
        </verse>
        <verse num="4">
            <content>Na Dawid kɔɔ so bisaa AWURADE bio. Na AWURADE buaa no sɛ: Sɔre siane kɔ Keila, na me na mede Filistifoɔ no merehyɛ wo nsa. </content>
        </verse>
        <verse num="5">
            <content> Ɛnna Dawid ne ne nnipa no sii mu kɔɔ Keila, na ɔne Filistifoɔ no kɔkoeɛ, na ɔkaa wɔn mmoa faeɛ, na ɔkum wɔn ekumkɛseɛ, na Dawid gyee Keilafoɔ.</content>
            <content> </content>
        </verse>
        <verse num="6">
            <content> </content>
            <content> Na Ahimelek ba Abiatar redwane akɔ Dawid nkyɛn Keila no, na asɔfotadeɛ no kura no, na ɔde siane kɔeɛ. </content>
        </verse>
        <verse num="7">
            <content>Na wɔkɔka kyerɛɛ Saulo sɛ Dawid aba Keila. Na Saulo kaa sɛ: Onyankopɔn reyi no ahyɛ me nsa, na wato ne ho mu, sɛ wakɔ kuro a ano wɔ apono ne adaban mu. </content>
        </verse>
        <verse num="8">
            <content>Na Saulo maa wɔhyiaa ɔman no nyinaa sɛ wɔrekɔ ɔsa na wasiane akɔ Keila akɔtua Dawid ne ne nnipa no. </content>
        </verse>
        <verse num="9">
            <content> Na Dawid hunuu sɛ Saulo rebɔ ne ho pɔ bɔne no, ɔka kyerɛɛ Ɔsɔfoɔ Abiatar sɛ: Fa asɔfotadeɛ no bra. </content>
        </verse>
        <verse num="10">
            <content>Na Dawid kaa sɛ: AWURADE Israel Nyankopɔn, w’akoa ate no ampa ara sɛ Saulo repɛ aba Keila, na me nti wabɛsɛe kuro no. </content>
        </verse>
        <verse num="11">
            <content>Keilafoɔ de me bɛhyɛ ne nsa anaa? Saulo bɛsiane aba sɛdeɛ w’akoa teeɛ no? AWURADE, Israel Nyankopɔn, mekoto mesrɛ wo, ka kyerɛ w’akoa ɛ! Na AWURADE kaa sɛ: Ɔbɛsiane aba. </content>
        </verse>
        <verse num="12">
            <content>Na Dawid kaa sɛ: Keilafoɔ bɛyi me ne me nnipa ahyɛ Saulo nsa? Na AWURADE se: Wɔbɛyi wo ama. </content>
        </verse>
        <verse num="13">
            <content>Ɛnna Dawid ne ne mmarima a wɔbɛyɛ ahansia no sɔre firii Keila, na wɔkɔɔ baabiara a wɔbɛtumi akorɔ. Na wɔkɔka kyerɛɛ Saulo sɛ Dawid adwane afiri Keila no, ɔgyaee n’akyiridie. </content>
        </verse>
        <verse num="14">
            <content> Na Dawid kɔtenaa ɛserɛ so bepɔ so atenaeɛ ahodoɔ no mu; na ɔtenaa bepɔ bi so Sif serɛ so. Na Saulo hwehwɛɛ no da biara; nanso Onyankopɔn amfa no anhyɛ ne nsa.</content>
            <content> </content>
        </verse>
        <verse num="15">
            <content>Na Dawid hunuu sɛ Saulo afiri adi rebɛhwehwɛ no aku no. Nso na Dawid wɔ Sif serɛ so wɔ Hores. </content>
        </verse>
        <verse num="16">
            <content>Ɛnna Saulo ba Yonatan sɔre kɔɔ Dawid nkyɛn wɔ Hores, na ɔhyɛɛ ne nsa den Nyankopɔn mu. </content>
        </verse>
        <verse num="17">
            <content> Na ɔka kyerɛɛ no sɛ: Nsuro, na m’agya Saulo nsa renka wo, na wo na wobɛdi Israel so hene, na mayɛ w’abadiakyire; na m’agya Saulo nso nim yei. </content>
        </verse>
        <verse num="18">
            <content> Na wɔn baanu pamee AWURADE anim. Na Dawid tenaa Hores, na Yonatan kɔɔ ne fie.</content>
            <content> </content>
        </verse>
        <verse num="19">
            <content> </content>
            <content> Ɛnna Sififoɔ foro kɔɔ Saulo nkyɛn Gibea kɔkaa sɛ: Ɛnyɛ Dawid na ɔhunta yɛn nkyɛn wɔ atenaeɛ a ɛwɔ Hores, Hakila kokoɔ a ɛwɔ ɛserɛ pataa no anafoɔ fam no soɔ no? </content>
        </verse>
        <verse num="20">
            <content>Na afei, ɔhene, siane bra sɛdeɛ wo kra hwehwɛ a ɔrehwehwɛ sɛ ɔbɛsiane no teɛ nyinaa, na yɛn deɛ ne sɛ yɛbɛyi no ahyɛ ɔhene nsa. </content>
        </verse>
        <verse num="21">
            <content>Ɛnna Saulo kaa sɛ: AWURADE nhyira nka mo sɛ moahu me mmɔborɔ. </content>
        </verse>
        <verse num="22">
            <content>Monkɔ nkɔhwehwɛ mu yie, na monhwɛ nhunu faako a ɔhyɛ ne onii ko a ɔhunuu no hɔ. Na mate sɛ ɔyɛ onitefoɔ sɛ. </content>
        </verse>
        <verse num="23">
            <content>Na monhwɛ nhu no, faako a ɔhuntahunta no nyinaa, na sɛ ɛyɛ ampa a, monsane mmra me nkyɛn, na me ne mo nkɔ. Na sɛ ɔwɔ asase no so a, mɛtwee mapɛ no Yuda mpempem nyinaa mu. </content>
        </verse>
        <verse num="24">
            <content>Na wɔsɔre dii Saulo anim kɔɔ Sif.</content>
            <content>Na Dawid ne ne nnipa no wɔ Maon serɛ so, mpaperɛ a ɛwɔ ɛserɛ pataa no anafoɔ fam no so. </content>
        </verse>
        <verse num="25">
            <content>Na Saulo ne ne nnipa kɔɔ sɛ wɔrekɔhwehwɛ no. Na wɔkɔka kyerɛɛ Dawid; na ɔsianee ɔbotan no kɔtenaa Maon serɛ so. Na Saulo teeɛ no, ɔtii Dawid baa Maon serɛ so. </content>
        </verse>
        <verse num="26">
            <content>Na Saulo nam bepɔ no fa ha, na Dawid ne ne nnipa nso nam bepɔ no fa ha; na Dawid repɛ ntɛm afiri Saulo anim akorɔ no, Saulo ne ne nnipa no twaa Dawid ne ne nnipa no ho hyiae sɛ wɔrekye wɔn. </content>
        </verse>
        <verse num="27">
            <content>Na ɔbɔfoɔ bi baa Saulo nkyɛn bɛkaa sɛ: Ka wo ho bra, na Filistifoɔ abɛgu asase no so. </content>
        </verse>
        <verse num="28">
            <content>Enti Saulo sane firi Dawid akyi kɔ kɔhyiaa Filistifoɔ no; enti wɔfrɛ hɔ sɛ Dwaneeɛ Botan. </content>
        </verse>
        <verse num="29">
            <content>Na Dawid firi hɔ foro kɔtenaa En-gedi bepɔ so atenaeɛ mu.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Yos 15.44 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Sa 19.8</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: 1 Sa 22.20 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 1 Sa 30.7</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 1 Sa 23.19; 24.1</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: 1 Sa 20.30-31; 24.20</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 1 Sa 18.3</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: 1 Sa 26.1; Dwom 54.1 </content>
        </note>
    </chapter>
    <chapter num="24">
        <verse num="1">
            <content>Na Saulo sane firii Filistifoɔ akyi baeɛ no, wɔka kyerɛɛ no sɛ: Hwɛ, Dawid wɔ En-gedi serɛ so. </content>
        </verse>
        <verse num="2">
            <content>Ɛnna Saulo faa mmarima mpensa a wɔayi wɔn afiri Israel nyinaa mu, na ɔkɔɔ sɛ ɔrekɔhwehwɛ Dawid ne ne nnipa no Nkakragya Abotan soɔ. </content>
        </verse>
        <verse num="3">
            <content> Na ɔduruu nnwammuo a ɛwɔ ɛkwan no soɔ no ho; na ɔbodan bi wɔ hɔ, na Saulo hyɛnee mu sɛ ɔrekɔgya ne nan. Na Dawid ne ne nnipa nso tete ɔbodan no mu nohoa. </content>
        </verse>
        <verse num="4">
            <content>Na Dawid nnipa no ka kyerɛɛ no sɛ: Hwɛ, da a AWURADE ka kyerɛɛ wo sɛ: Hwɛ, mede wo tamfo bɛhyɛ wo nsa, na woayɛ no sɛdeɛ ɛyɛ wɔ w’ani soɔ, no nie. Ɛnna Dawid sɔre wiawiaa ne ho kɔtwaa Saulo batakari ano. </content>
        </verse>
        <verse num="5">
            <content>Na ɛno akyiri no, Dawid akoma bɔɔ no paripari sɛ watwa Saulo atadeɛ ano. </content>
        </verse>
        <verse num="6">
            <content> Na ɔka kyerɛɛ ne nnipa no sɛ: AWURADE mma no mpare me sɛ mɛyɛ me wura a AWURADE asra no no adeɛ a ɛte sɛɛ, sɛ mɛtene me nsa maka no, ɛfiri sɛ deɛ AWURADE asra no ne no. </content>
        </verse>
        <verse num="7">
            <content>Na Dawid de nsɛm yi bɔɔ ne nnipa no pem, na wampene amma wɔansɔre antia Saulo. Na Saulo sɔre firii ɔbodan no mu sii ne kwan so.</content>
            <content> </content>
        </verse>
        <verse num="8">
            <content>Na ɛno akyiri no, Dawid nso sɔre firii ɔbodan no mu firii adi, na ɔhyɛɛ Saulo mmɔn sɛ: Me wura, ɔhene! Na Saulo hwɛɛ n’akyiri no, Dawid bɔɔ ne tiri ase na ɔkotoe; </content>
        </verse>
        <verse num="9">
            <content>na Dawid ka kyerɛɛ Saulo sɛ: Adɛn nti na wotie nnipa nsɛm a wɔkeka sɛ: Hwɛ, Dawid pɛ wo bɔne, no? </content>
        </verse>
        <verse num="10">
            <content>Hwɛ, ɛnnɛ da yi w’ani ahunu sɛdeɛ AWURADE de wo hyɛɛ me nsa nnɛ ɔbodan no mu; na wɔkaa sɛ menku wo, na medodoo wo ho, na mese: Merentene me nsa menka me wura, ɛfiri sɛ deɛ AWURADE asra no ne no. </content>
        </verse>
        <verse num="11">
            <content>Nso, m’agya, ampa ara, hwɛ sɛ wo batakari ano kura me nsam. Na ɛnam sɛ matwa wo batakari ano na manku woɔ yi, hunu na hwɛ sɛ bɔne anaa mmarato bi nni me nsam; na menyɛɛ wo bɔne biara, nso wo deɛ, worepɛ me aku me. </content>
        </verse>
        <verse num="12">
            <content> AWURADE mmu me ne wo ntam atɛn, na AWURADE nnye m’aweretɔdeɛ wo nsam. Na me nsa deɛ, ɛrenka wo. </content>
        </verse>
        <verse num="13">
            <content>Sɛdeɛ tete bɛ no ka no “Abɔnefoɔ so na bɔne fire”, na me nsa deɛ, ɛrenka wo. </content>
        </verse>
        <verse num="14">
            <content>Hwan akyi na Israel hene atu die yi? Hwan na woreti no yi? Ɔkraman funu akyi, ɔkraman dwie baako akyi. </content>
        </verse>
        <verse num="15">
            <content>Na AWURADE nyɛ ɔtemmufoɔ, na ɔmmu me ne wo ntam atɛn, na ɔnhunu na ɔnni m’asɛm mma me, na ɔmmu me atɛn nyi me wo nsam.</content>
            <content> </content>
        </verse>
        <verse num="16">
            <content>Na Dawid kaa nsɛm yi kyerɛɛ Saulo wieeɛ no, Saulo kaa sɛ: Wo nne nie, me ba Dawid? Na Saulo maa ne nne so suiɛ. </content>
        </verse>
        <verse num="17">
            <content>Na ɔka kyerɛɛ Dawid sɛ: Wotene kyɛne me, ɛfiri sɛ wode papa atua me ka, na me deɛ, mede bɔne matua wo ka. </content>
        </verse>
        <verse num="18">
            <content>Na woakyerɛ me nnɛ sɛ wo ne me adi no yie, sɛ AWURADE de me hyɛɛ wo nsa na woanku me. </content>
        </verse>
        <verse num="19">
            <content>Na sɛ obi to ne tamfo a, ɔbɛma no de ne ho sɔnn akɔ anaa? Enti AWURADE ntua wo ka pa nhyɛ deɛ woayɛ me nnɛ yi ananmu. </content>
        </verse>
        <verse num="20">
            <content> Na afei, hwɛ, menim sɛ wobɛdi hene, na Israel ahennie bɛtim wɔ wo nsam; </content>
        </verse>
        <verse num="21">
            <content>na afei ka me AWURADE ntam sɛ worentwa m’asefoɔ a wɔbɛdi m’akyire ngu, na worempepa me din mfiri m’agya fie. </content>
        </verse>
        <verse num="22">
            <content>Na Dawid kaa Saulo ntam no. Na Saulo sii mu kɔɔ fie; na Dawid ne ne nnipa no foro kɔɔ bepɔ so atenaeɛ no mu.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: Dwom 142.1</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: 2 Sa 1.14; Dwom 105.15</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Rom 12.19; 1 Pe 2.23</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: 1 Sa 23.17</content>
        </note>
    </chapter>
    <chapter num="25">
        <verse num="1">
            <content> </content>
            <content> Na Samuel wuiɛ; na Israel nyinaa boaboaa wɔn ano bɛgyamm no, na wɔkoraa no ne fie wɔ Rama.</content>
            <content>Na Dawid sɔre siane kɔɔ Paran serɛ so. </content>
        </verse>
        <verse num="2">
            <content>Na ɔbarima bi wɔ Maon a n’adwuma wɔ Karmel, na ɔbarima no yɛ onipa kɛseɛ; ɔwɔ nnwan mpensa ne mmirekyie apem; na ɔretwitwa ne nnwan ho wɔ Karmel. </content>
        </verse>
        <verse num="3">
            <content>Na ɔbarima no din de Nabal, na ne yere din de Abigail; na ɔbaa no wɔ adwempa, na ne ho nso yɛ fɛ; na ɔbarima no deɛ, na ɔyɛ den, na ne nneyɛɛ nyɛ; na ɔyɛ Kalebni. </content>
        </verse>
        <verse num="4">
            <content>Na Dawid tee no ɛserɛ so hɔ sɛ Nabal retwitwa ne nnwan ho. </content>
        </verse>
        <verse num="5">
            <content>Na Dawid somaa mmeranteɛ du, na Dawid ka kyerɛɛ mmeranteɛ no sɛ: Momforo nkɔ Karmel na monkɔ Nabal nkyɛn, na monkɔbɔ me din nkyea no mma me. </content>
        </verse>
        <verse num="6">
            <content>Na monse no sɛ: Asomdwoeɛ nka wo, asomdwoeɛ nka wo fie, na asomdwoeɛ nka deɛ wowɔ nyinaa. </content>
        </verse>
        <verse num="7">
            <content>Na afei, mate sɛ wowɔ nnwan ho twitwafoɔ; afei wo nnwanhwɛfoɔ a wowɔ wɔn no ne yɛn tenaeɛ no, yɛampoopoo wɔn, na wɔn biribiara nso anyera berɛ a wɔtenaa Karmel no nyinaa. </content>
        </verse>
        <verse num="8">
            <content>Bisabisa wo mmeranteɛ no na wɔbɛka akyerɛ wo; enti ma mmeranteɛ no nnya w’anim animuonyam, na afahyɛ da na yɛaba yi, fa deɛ ɛtɔ wo nsam ma wo nkoa ne wo ba Dawid ɛ!</content>
            <content> </content>
        </verse>
        <verse num="9">
            <content>Na Dawid mmeranteɛ no duruiɛ no, wɔde Dawid din kaa nsɛm yi nyinaa kyerɛɛ Nabal, na wɔtwɛneeɛ. </content>
        </verse>
        <verse num="10">
            <content>Na Nabal buaa Dawid nkoa no sɛ: Hwan ne Dawid, na hwan ne Yisai ba? Ɛnnɛ nkoa a wɔtete wɔn ho firi wɔn wuranom ho dɔɔso. </content>
        </verse>
        <verse num="11">
            <content>Na memfa m’aduane ne me nsuo ne me nam a makum de rema me nnwan ho twitwafoɔ no memma nnipa a mennim deɛ wɔfire anaa? </content>
        </verse>
        <verse num="12">
            <content>Ɛnna Dawid mmeranteɛ no danee wɔn ho sii kwan soɔ, na wɔsane bɛkaa nsɛm yi nyinaa kyerɛɛ no.</content>
            <content> </content>
        </verse>
        <verse num="13">
            <content>Ɛnna Dawid ka kyerɛɛ ne nnipa no sɛ: Mo nyinaa mmobɔ mo nkrantɛ mo asenem. Na wɔn nyinaa bobɔɔ wɔn nkrantɛ, na Dawid nso bɔɔ ne nkrantɛ, na ɛbɛyɛ mmarima ahanan foro dii Dawid akyi, na ahanu tenaa nnoɔma no ho. </content>
        </verse>
        <verse num="14">
            <content>Na mmeranteɛ no mu baako kɔka kyerɛɛ Nabal yere Abigail sɛ: Hwɛ, Dawid somaa abɔfoɔ firi ɛserɛ so bɛkyeaa yɛn wura, na ɔpoopoo wɔn. </content>
        </verse>
        <verse num="15">
            <content>Nso nnipa no yɛ ma yɛn sɛ, na wɔanyɛ yɛn bɔne biara, na yɛwɔ wiram hɔ a yɛne wɔn nam no nyinaa, yɛn biribiara anyera da; </content>
        </verse>
        <verse num="16">
            <content>wɔyɛɛ yɛn ho fasuo anadwo ne awia berɛ a yɛne wɔn teɛ a yɛrehwɛ nnwan no nyinaa. </content>
        </verse>
        <verse num="17">
            <content>Na afei hwɛ, na dwene deɛ wobɛyɛ, na wɔakyere yɛn wura ne ne fie nyinaa so sa bɔne, nso ɔyɛ ɔba huhuni a obi ntumi nkasa nkyerɛ no.</content>
            <content> </content>
        </verse>
        <verse num="18">
            <content>Ɛnna Abigail yɛɛ ntɛm faa paanoo ahanu ne nsa nkotokuo mmienu ma, ne nnwan nnum a wɔasiesie wɔn ne nkyeweɛ susuoadeɛ nnum ne bobe aba a wɔabɔ no ntoantoa ahanu de soaa mfunumu, </content>
        </verse>
        <verse num="19">
            <content>na ɔka kyerɛɛ ne mmeranteɛ no sɛ: Monsene nni m’anim, hwɛ, meredi mo akyiri maba. Na ne kunu Nabal deɛ, wanka ankyerɛ no. </content>
        </verse>
        <verse num="20">
            <content>Na ɛbaa sɛ ɔte afunumu so resiane aba bepɔ no aseɛ no, hwɛ, na Dawid ne ne nnipa no nso resiane hyia no, na ɔhyiaa wɔn. </content>
        </verse>
        <verse num="21">
            <content>Nso na Dawid aka sɛ: Kwa ara kwa na mahwɛ oyi adeɛ a ɔwɔ no ɛserɛ so nyinaa soɔ, na deɛ ɛyɛ ne deɛ nyinaa mu biribiara anyera, nso bɔne na ɔde ahyɛ me papa ananmu. </content>
        </verse>
        <verse num="22">
            <content> Sɛ ɛkɔsi ɔkyena anɔpa, megya n’adeɛ a ɔwɔ nyinaa mu onini baako sei mpo a, Onyankopɔn nyɛ Dawid atamfoɔ saa na ɔnka ho saa!</content>
            <content> </content>
        </verse>
        <verse num="23">
            <content>Na Abigail hunuu Dawid no, ɔyɛɛ ntɛm firii n’afunumu so sii fam, na ɔde n’anim butuu Dawid anim, na ɔbɔɔ ne mu ase kɔɔ fam, </content>
        </verse>
        <verse num="24">
            <content>na ɔde ne ho hwee ne nan ase kaa sɛ: Me wura, me so na amumuyɛ yi nna, na ma w’afenaa nkasa ngu w’aso mu ɛ, na tie w’afenaa nsɛm. </content>
        </verse>
        <verse num="25">
            <content>Mesrɛ wo, mma me wura mmfa n’akoma nnto onipa huhuni Nabal yi so, na sɛ ne din teɛ no, sɛ ɔteɛ ara ne no, Nabal ne ne din, agyegyentwisɛm wɔ ne mu; na me, w’afenaa deɛ, manhunu me wura mmeranteɛ a wosomaa wɔn no. </content>
        </verse>
        <verse num="26">
            <content>Na afei, me wura, sɛ AWURADE te aseɛ na wo kra te aseɛ yi, AWURADE asianka wo, na woammɛdi mogya ho so sɛ wode wo ara wo nsa bɛtɔ were. Na afei ma w’atamfo ne wɔn a wɔpɛ me wura bɔne no nyɛ sɛ Nabal. </content>
        </verse>
        <verse num="27">
            <content>Na afei, akyɛdeɛ a w’afenaa de abrɛ me wura yi, ma wɔmfa mma mmeranteɛ a wɔdi me wura akyire no. </content>
        </verse>
        <verse num="28">
            <content>Fa ɛso yi kyɛ w’afenaa ɛ! Na ampa ara AWURADE bɛkyekyere efie a atim ama me wura, ɛfiri sɛ me wura reko ama AWURADE, na wɔrenhunu wo mu bɔne biara wo nna nyinaa. </content>
        </verse>
        <verse num="29">
            <content>Na sɛ onipa asɔre reti wo na wahwehwɛ wo aku wo a, ɛnneɛ wɔnkyekyere me wura kra, nkwa boaa mu, AWURADE wo Nyankopɔn nkyɛn, na w’atamfo kra deɛ, wɔnto no sɛ adeɛ a ɛfiri ntɔmmoɔ mu. </content>
        </verse>
        <verse num="30">
            <content> Na sɛ AWURADE nya yɛ me wura papa a waka wɔ wo ho no nyinaa na ɔde wo si Israel so hene a, </content>
        </verse>
        <verse num="31">
            <content>me wura werɛ renho na n’akoma remmɔ no paripari sɛ waka mogya agu kwa anaa sɛ me wura no ara atɔ were. Na AWURADE bɛyɛ me wura yie, na woakae w’afenaa.</content>
            <content> </content>
        </verse>
        <verse num="32">
            <content>Ɛnna Dawid ka kyerɛɛ Abigail sɛ: Nhyira nka AWURADE, Israel Nyankopɔn a ɔsomaa wo maa wobɛhyiaa me nnɛ yi. </content>
        </verse>
        <verse num="33">
            <content>Na nhyira nka w’adwempa, na nhyira nka wo sɛ woasianka me nnɛ da yi na mankɔdi mogya ho so, na mamfa me ara me nsa mantɔ were. </content>
        </verse>
        <verse num="34">
            <content>Na ampa ara, sɛ AWURADE, Israel Nyankopɔn a wasianka me na manyɛ wo bɔne no te aseɛ yi, sɛ woanyɛ ntɛm ammɛhyia me a, anka ɛbɛduru ɔkyena anɔpa, obiara a ɔyɛ onini renka mma Nabal. </content>
        </verse>
        <verse num="35">
            <content>Ɛnna Dawid gyee deɛ ɔde brɛɛ no no ne nsam, na ɔka kyerɛɛ no sɛ: Foro kɔ wo fie asomdwoeɛ mu, hwɛ, matie wo, na mahwɛ w’anim.</content>
            <content> </content>
        </verse>
        <verse num="36">
            <content>Na Abigail kɔɔ Nabal nkyɛn, na hwɛ, wato ne ho pono ne fie hɔ sɛ ɔhene pono na Nabal ani agye ne ho, na waboro titaa. Na wanka no hwee kɔsii sɛ adeɛ kyeeɛ. </content>
        </verse>
        <verse num="37">
            <content>Na anɔpa nsa tetee Nabal ani soɔ no, ne yere kaa nsɛm yi nyinaa kyerɛɛ no, na n’akoma gyenee wɔ ne yam, na ɔdanee sɛ ɔboɔ. </content>
        </verse>
        <verse num="38">
            <content>Na ɛbɛyɛ dadu no, AWURADE bɔɔ Nabal, na ɔwuiɛ.</content>
            <content> </content>
        </verse>
        <verse num="39">
            <content>Na Dawid tee sɛ Nabal awuo no, ɔkaa sɛ: Nhyira nka AWURADE a watɔ Nabal nsopa so were ama me na wasɔ n’akoa mu afiri bɔne ho, na AWURADE adane Nabal bɔne agu n’atifi! Na Dawid soma maa wɔne Abigail kɔkasaa sɛ ɔbɛfa no aware. </content>
        </verse>
        <verse num="40">
            <content>Na Dawid nkoa no duruu Abigail nkyɛn Karmel kɔka kyerɛɛ no sɛ: Dawid asoma yɛn wo nkyɛn sɛ ɔrebɛfa wo aware. </content>
        </verse>
        <verse num="41">
            <content>Na ɔsɔre bɔɔ ne tiri ase kotoe kaa sɛ: Hwɛ, w’afenaa yɛ abaawa a ɔbɛhohoro me wura nkoa nan ho. </content>
        </verse>
        <verse num="42">
            <content> Na Abigail yɛɛ ntɛm sɔre tenaa afunumu so, ne mmaawa baanum a wɔnenam ne nan aseɛ, na ɔdii Dawid abɔfoɔ no akyi kɔyɛɛ ne yere. </content>
        </verse>
        <verse num="43">
            <content>Na Dawid waree Ahinoam a ɔfirii Yesreel nso, na wɔn baanu no yɛɛ ne yerenom. </content>
        </verse>
        <verse num="44">
            <content> Na Saulo de ne ba Mikal, Dawid yere no, ama Lais ba Palti a ɔfiri Galim.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Sa 28.3 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: 1 Ah 14.10</content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: 2 Sa 5.2</content>
        </note>
        <note kind="CROSS_REFERENCES">
            <content kind="REF_VERSE_START">42</content>
            <content>: 1 Sa 27.3; 30.5</content>
        </note>
        <note kind="CROSS_REFERENCES">
            <content kind="REF_VERSE_START">44</content>
            <content>: 2 Sa 3.15</content>
        </note>
    </chapter>
    <chapter num="26">
        <verse num="1">
            <content> </content>
            <content> Na Sififoɔ baa Saulo nkyɛn Gibea bɛkaa sɛ: Ɛnyɛ Dawid na ɔhunta Hakila kokoɔ a ɛkyerɛ pataa no anim no soɔ no? </content>
        </verse>
        <verse num="2">
            <content>Ɛnna Saulo sɔre siane kɔɔ Sif serɛ soɔ, ɔne Israel mmarima mpensa a wɔayi wɔn, sɛ ɔrekɔhwehwɛ Dawid Sif serɛ so. </content>
        </verse>
        <verse num="3">
            <content>Na Saulo kyeree nsraban Hakila kokoɔ a ɛkyerɛ ɛserɛ pataa no anim no so, ɛkwan ho, na Dawid deɛ, ɔtenaa ɛserɛ no so, na ɔhunuu sɛ Saulo reti no aba ɛserɛ no so. </content>
        </verse>
        <verse num="4">
            <content>Na Dawid somaa akwansrafoɔ, na ɔhunuu sɛ Saulo aba ampa. </content>
        </verse>
        <verse num="5">
            <content> Ɛnna Dawid sɔre kɔɔ deɛ Saulo akyere nsraban hɔ. Na Dawid hunuu faako a Saulo ne ne sahene Ner ba Abner deda; nso Saulo da nteaseɛnam aboaeɛ hɔ, na ɛdɔm no akyere nsraban atwa ne ho ahyia.</content>
            <content> </content>
        </verse>
        <verse num="6">
            <content>Ɛnna Dawid ka kyerɛɛ Hetini Ahimelek ne Seruia ba Abisai, Yoab nua sɛ: Hwan na ɔne me bɛsiane akɔ Saulo nkyɛn wɔ nsra mu hɔ? Na Abisai sɛ: Mene wo bɛsiane akɔ. </content>
        </verse>
        <verse num="7">
            <content>Na Dawid ne Abisai kɔɔ ɛdɔm no nkyɛn anadwo, na hwɛ Saulo da hɔ ada, nteaseɛnam aboaeɛ hɔ, na ne pea si fam wɔ n’atifi. Na Abner ne dɔm no deda ne ho hyia. </content>
        </verse>
        <verse num="8">
            <content> Na Abisai ka kyerɛɛ Dawid sɛ: Onyankopɔn de wo tamfo ahyɛ wo nsa nnɛ, na afei ma memfa pea no menwɔ no menkuta fam prɛko, na meremfoa no so. </content>
        </verse>
        <verse num="9">
            <content>Na Dawid ka kyerɛɛ Abisai sɛ: Nku no, na hwan na ɔtene ne nsa ka deɛ AWURADE asra no na ɔdi bem? </content>
        </verse>
        <verse num="10">
            <content> Na Dawid kaa sɛ: Sɛ AWURADE te aseɛ yi, gye AWURADE na ɔbɛka no; sɛ ne da bɛduru na wawu, anaasɛ ɔbɛkɔ ɔsa na apra no akɔ. </content>
        </verse>
        <verse num="11">
            <content>AWURADE mma no mpare me sɛ mɛtene me nsa maka deɛ AWURADE asra no no. Na afei fa pea a ɛwɔ n’atifi no ne nsuo kuruwa no na yɛnkɔ. </content>
        </verse>
        <verse num="12">
            <content> Ɛnna Dawid faa pea ne nsuo kuruwa no firii Saulo atifi, na wɔkɔe: Na obiara anhunu, na obiara ante, na obiara annyane, na na wɔn nyinaa adeda, ɛfiri sɛ AWURADE nnahɔɔ atotɔ wɔn so.</content>
            <content> </content>
        </verse>
        <verse num="13">
            <content>Na Dawid sene kɔɔ ɔfa nohoa, na ɔkɔgyinaa bepɔ no atifi wɔ akyirikyiri a kwan pa ara da wɔn ntam. </content>
        </verse>
        <verse num="14">
            <content>Na Dawid hyɛɛ ɛdɔm no ne Ner ba Abner mmɔn sɛ: Abner ee! Wonnye so? Ɛnna Abner gyee so sɛ: Ɛyɛ wo hwan na worehyɛ ɔhene mmɔn no? </content>
        </verse>
        <verse num="15">
            <content>Na Dawid ka kyerɛɛ Abner sɛ: Wonyɛ ɔbarima anaa? Na hwan na ɔte sɛ woɔ wɔ Israel mu? Na adɛn nti na woanwɛn wo wura ɔhene? Na ɛdɔm no mu bi baa sɛ anka ɔrebɛkum wo wura ɔhene. </content>
        </verse>
        <verse num="16">
            <content>Asɛm a woadie yi nyɛ. Sɛ AWURADE te aseɛ yi, mosɛ wuo, sɛ moanwɛn mo wura a AWURADE asra no no. Na afei, hwɛ deɛ ɔhene pea ne nsuo kuruwa a ɛsisi n’atifi no wɔ.</content>
            <content> </content>
        </verse>
        <verse num="17">
            <content>Ɛnna Saulo hunuu sɛ ɛyɛ Dawid nne, na ɔkaa sɛ: Wo nne nie, me ba Dawid? Na Dawid se: Ɛyɛ me nne, me wura ɔhene. </content>
        </verse>
        <verse num="18">
            <content>Na ɔkaa sɛ: Adɛn nti na me wura di n’akoa akyiri seyie? Mayɛ dɛn? Anaasɛ bɔne bɛn na ɛwɔ me nsam? </content>
        </verse>
        <verse num="19">
            <content>Enti afei ma me wura ɔhene ntie n’akoa nsɛm. Sɛ AWURADE na wahwanyan wo atia me a, ɛnneɛ ma no nnye afɔdeɛ. Na sɛ ɛyɛ nnipa mma deɛ a, wɔadome wɔn, AWURADE anim, sɛ wɔapam me nnɛ sɛ mennnya AWURADE agyapadeɛ no bi, na wɔse: Kɔ na kɔsom anyame foforɔ. </content>
        </verse>
        <verse num="20">
            <content>Enti afei wɔmmma me mogya nngu fam wɔ faako a ɛnyɛ AWURADE anim, ɛfiri sɛ Israel hene afiri adi rehwehwɛ ɔkraman dwie, sɛdeɛ wɔti akokɔhwedeɛ wɔ mmepɔ soɔ.</content>
            <content> </content>
        </verse>
        <verse num="21">
            <content>Ɛnna Saulo kaa sɛ: Mayɛ bɔne, sane bra, me ba Dawid, na merenyɛ wo bɔne bio, ɛfiri sɛ me kra boɔ ayɛ den w’ani so nnɛ da yi. Hwɛ, madi nkwaseasɛm na mafom bebree pa ara. </content>
        </verse>
        <verse num="22">
            <content>Na Dawid buaa sɛ: Hwɛ, ɔhene pea nie, na ma mmeranteɛ no mu baako mmra mmɛfa. </content>
        </verse>
        <verse num="23">
            <content>Na AWURADE bɛdane onipa biara tenenee ne ne nokorɛdie ama no, sɛ nnɛ AWURADE de wo hyɛɛ me nsa, na mampɛ sɛ metene me nsa meka deɛ AWURADE asra no no. </content>
        </verse>
        <verse num="24">
            <content>Na hwɛ, sɛdeɛ wo kra asom boɔ nnɛ m’ani soɔ yi, saa ara na me kra nso nsom boɔ AWURADE ani soɔ, na ɔnyi me mfiri ahohiahia nyinaa mu. </content>
        </verse>
        <verse num="25">
            <content>Na Saulo ka kyerɛɛ Dawid sɛ: Nhyira nka wo, me ba Dawid. Wobɛyɛ nnoɔma pii, na wobɛdi nim wɔ ne nyinaa mu nso. Ɛnna Dawid sii ne kwan soɔ. Na Saulo sane kɔɔ ne tenabea.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Sa 23.19; Dwom 54.1 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Sa 14.50; 17.55</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 2 Sa 16.9</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 1 Sa 28.10; 24.12</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Gye 2.21; 15.12</content>
        </note>
    </chapter>
    <chapter num="27">
        <verse num="1">
            <content>Na Dawid see no n’akoma mu sɛ: Anhwɛ a, da bi, Saulo nsa na ɛbɛku me; biribiara nyɛ mma me sɛ mɛdwane akɔ Filistifoɔ asase soɔ, na Saulo agyaa me na wanhwehwɛ me bio Israel asase nyinaa so, na mafiri ne nsa. </content>
        </verse>
        <verse num="2">
            <content> Na Dawid sɔreeɛ, na ɔne mmarima ahansia a wɔka ne ho no twaa mu kɔɔ Gathene Maok ba Akis nkyɛn. </content>
        </verse>
        <verse num="3">
            <content> Na Dawid ne Akis tenaa Gat, ɔno ne ne mmarima no, obiara ne ne fiefoɔ, Dawid ne ne yerenom baanu no, Yesreelni Ahinoam ne Karmelni Abigail, Nabal yere no. </content>
        </verse>
        <verse num="4">
            <content>Na wɔka kyerɛɛ Saulo sɛ: Dawid adwane kɔ Gat; na wankɔ so anhwehwɛ no bio.</content>
            <content> </content>
        </verse>
        <verse num="5">
            <content>Na Dawid ka kyerɛɛ Akis sɛ: Sɛ manya w’anim animuonyam a, ma wɔmma me tenabea bi wiram nkuro no bi mu, na menkɔtena hɔ: Na adɛn nti na w’akoa ne wo ntena ahenkuro mu? </content>
        </verse>
        <verse num="6">
            <content> Ɛnna Akis de Siklag maa no da no ara; enti Siklag danee Yuda ahemfo deɛ de bɛsi nnɛ yi. </content>
        </verse>
        <verse num="7">
            <content>Na nna a Dawid de tenaa Filistifoɔ asase soɔ no yɛ afirinhyia ne abosome nnan.</content>
            <content> </content>
        </verse>
        <verse num="8">
            <content>Na Dawid ne ne mmarima no kɔ kɔtuaa Gesurfoɔ ne Girsifoɔ ne Amalekfoɔ; na wɔn na na wɔtete asase no soɔ firi teteete de kɔduru Sur a ɛda kɔ Misraim asase soɔ no. </content>
        </verse>
        <verse num="9">
            <content>Na Dawid bɔɔ asase no, na wannya ɔbarima anaa ɔbaa anikan, na ɔfaa nnwan ne anantwie ne mfunumu ne yoma ne ntadeɛ, na ɔsane baa Akis nkyɛn. </content>
        </verse>
        <verse num="10">
            <content>Na Akis kaa sɛ: Ɛhefoɔ na ɛnnɛ mokɔfom wɔn faeɛ yi? Na Dawid se: Yɛkɔɔ Yuda Negeb ne Yerahmeelfoɔ anafoɔ fam ne Kenifoɔ anafoɔ fam. </content>
        </verse>
        <verse num="11">
            <content>Na Dawid annya ɔbarima anaa ɔbaa bi anikan sɛ ɔde wɔn bɛba Gat, ɛfiri sɛ ɔse: Anyɛ a, wɔbɛka yɛn ho asɛm sɛ: Sɛɛ na Dawid ayɛ. Na nna a ɔde tenaa Filistifoɔ asase soɔ no nyinaa sɛ ɔyɛeɛ ara ne no. </content>
        </verse>
        <verse num="12">
            <content> Na Akis gyee Dawid diiɛ kaa sɛ: Wama ne ho abɔn ne man Israel pa ara, enti ɔbɛyɛ m’akoa daa.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: 1 Sa 21.10; 1 Ah 2.39</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 1 Sa 25.40-43</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Yos 15.31; Ate 1.19</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Gye 34.30; Eks 5.21</content>
        </note>
    </chapter>
    <chapter num="28">
        <verse num="1">
            <content>Na saa berɛ no Filistifoɔ boaboaa wɔn dɔm ano sɛ wɔretu sa ne Israel akɔko. Na Akis ka kyerɛɛ Dawid sɛ: Hunu pefee sɛ wo ne wo mmammarima no ne me na ɛbɛkɔ ɔsa yi. </content>
        </verse>
        <verse num="2">
            <content>Na Dawid ka kyerɛɛ Akis sɛ: Ɛnneɛ wobɛhunu deɛ w’akoa bɛyɛ. Na Akis ka kyerɛɛ Dawid sɛ: Ɔyɛ, me nso mede wo bɛyɛ me tiri wɛmfoɔ nna nyinaa.</content>
            <content> </content>
        </verse>
        <verse num="3">
            <content> </content>
            <content> Saa berɛ yi na Samuel awu ama Israel nyinaa asu no asie no Rama, ɔno ara ne kuro mu. Na Saulo atu asamanfrɛfoɔ ne asumanfoɔ nyinaa afiri asase no so. </content>
        </verse>
        <verse num="4">
            <content>Na Filistifoɔ no boaboaa wɔn ano ba bɛkyeree nsraban Sunem. Na Saulo boaboaa Israelfoɔ nyinaa ano, na wɔkyeree nsraban Gilboa. </content>
        </verse>
        <verse num="5">
            <content>Na Saulo hunuu Filistifoɔ nsraban no no, ɔsuroeɛ, na n’akoma tuu papaapa. </content>
        </verse>
        <verse num="6">
            <content> Na Saulo kɔbisaa AWURADE, nanso daeɛ mu oo, Urim ntonto so oo, adiyifoɔ anomu oo, AWURADE ammua no. </content>
        </verse>
        <verse num="7">
            <content> Ɛnna Saulo ka kyerɛɛ ne nkoa sɛ: Monkɔhwehwɛ ɔbaa samanfrɛni bi mma me, na menkɔ ne hɔ abisa. Na ne nkoa no ka kyerɛɛ no sɛ: Hwɛ, ɔbaa samanfrɛni bi wɔ Endor.</content>
            <content> </content>
        </verse>
        <verse num="8">
            <content>Na Saulo sakyeraa ne ho hyɛɛ atadeɛ foforɔ, na ɔsii mu kɔeɛ a na nnipa baanu ka ne ho, na wɔduruu ɔbaa no nkyɛn anadwo; na ɔka kyerɛɛ no sɛ: Fa ɔsamanfrɛ so hyɛ me nkɔm, na ma deɛ mɛbɔ ne din makyerɛ woɔ no mforo mmra mma me. </content>
        </verse>
        <verse num="9">
            <content>Na ɔbaa no ka kyerɛɛ no sɛ: Hwɛ, wo ara wonim deɛ Saulo ayɛ, sɛdeɛ watwitwa asamanfrɛfoɔ ne adunsinfoɔ afiri asase yi soɔ, na adɛn nti na woresum me kra fidie ama wɔaku me yi? </content>
        </verse>
        <verse num="10">
            <content>Na Saulo kaa no AWURADE ntam sɛ: Sɛ AWURADE te aseɛ yi, worenni asɛm yi mu so biara. </content>
        </verse>
        <verse num="11">
            <content>Ɛnna ɔbaa no kaa sɛ: Hwan na memma no mforo mmra mma woɔ? Na ɔse: Ma Samuel mforo mmra mma me. </content>
        </verse>
        <verse num="12">
            <content>Na ɔbaa no hunuu Samuel no, ɔde nne kɛseɛ teaa mu; na ɔbaa no ka kyerɛɛ Saulo sɛ: Adɛn nti na woadaadaa me yi? Na wone Saulo. </content>
        </verse>
        <verse num="13">
            <content>Na ɔhene ka kyerɛɛ no sɛ: Nsuro! Na ɛdeɛn na wohunu? Na ɔbaa no se: Onyame bi na mehunu sɛ ɔfiri asase mu reforo ba. </content>
        </verse>
        <verse num="14">
            <content>Na ɔka kyerɛɛ no sɛ: Ne su te sɛn? Na ɔse: Akɔkoraa bi a ɔhyɛ atadeɛ yuu na ɔreforo ba. Na Saulo hunuu sɛ ɛyɛ Samuel, na ɔbɔɔ ne mu ase koto sɔree no.</content>
            <content> </content>
        </verse>
        <verse num="15">
            <content>Na Samuel ka kyerɛɛ Saulo sɛ: Adɛn nti na wohaa me maa meforo baeɛ yi? Na Saulo buaa sɛ: Me ho hiahia me papaapa, na Filistifoɔ ne me reko, na Onyankopɔn apa m’akyi, na ɔmmua me bio; ɔmfa adiyifoɔ so, na ɔmfa daeɛ mu nso, enti na mafrɛ woɔ yi, sɛ kyerɛ me deɛ menyɛ. </content>
        </verse>
        <verse num="16">
            <content>Na Samuel kaa sɛ: Adɛn nti na wonim sɛ AWURADE apa w’akyire na wadane wo tamfo na wobisa me adeɛ yi? </content>
        </verse>
        <verse num="17">
            <content>Na AWURADE ayɛ sɛdeɛ ɔnam me so kaeɛ no, na AWURADE ahwam wo nsam ahennie no de akɔma wo yɔnko Dawid. </content>
        </verse>
        <verse num="18">
            <content> Ɛsiane sɛ woantie AWURADE nne na woanyɛ n’abufuhyeɛ so adeɛ Amalekfoɔ soɔ nti, na AWURADE ayɛ wo ɛso adeɛ nnɛ yi. </content>
        </verse>
        <verse num="19">
            <content> Na AWURADE de Israel nso ne wo bɛhyɛ Filistifoɔ nsa; na ɔkyena wo ne wo mma bɛba abɛka me ho, na AWURADE de Israel dɔm nso bɛhyɛ Filistifoɔ nsa.</content>
            <content> </content>
        </verse>
        <verse num="20">
            <content>Ɛnna ntɛm ara Saulo hwee ase bankwaa birim, na Samuel nsɛm no nti ɔsuroo papaapa, nso na ahoɔden biara nni ne mu, ɛfiri sɛ na ɔnnidii da mu no nyinaa ne anadwo mu no nyinaa. </content>
        </verse>
        <verse num="21">
            <content>Na ɔbaa no baa Saulo nkyɛn, na ɔhunuu sɛ wabɔ hu, na ɔka kyerɛɛ no sɛ: Hwɛ, w’afenaa atie wo, na mede me nkwa mato me nsam, na matie wo nsɛm a woka kyerɛɛ me no, </content>
        </verse>
        <verse num="22">
            <content>na wo nso tie w’afenaa, na ma memfa paanoo buprɛko memmɛsi w’anim, na di, na woanya ahoɔden de asi wo kwan so akɔ. </content>
        </verse>
        <verse num="23">
            <content>Na wampene kaa sɛ: Merenni. Na ne nkoa ne ɔbaa no nso hyɛɛ no, na ɔtiee wɔn, na ɔsɔree firii fam tenaa mpa so. </content>
        </verse>
        <verse num="24">
            <content>Nso na ɔbaa no wɔ nantwie ba a wadɔre wɔ efie hɔ, na ɔyɛɛ ntɛm kumm no, na ɔfaa esiam forɔe, na ɔde too apiti; </content>
        </verse>
        <verse num="25">
            <content>na ɔde bɛsii Saulo ne ne nkoa no anim na wɔdiiɛ; na wɔsɔre sii mu kɔe anadwo no.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: 1 Sa 25.1; Eks 22.18 </content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: 1 Sa 14.37; 23.9; Eks 28.30</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Aso 16.16</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 1 Sa 15.18-19</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: 1 Sa 31.6</content>
        </note>
    </chapter>
    <chapter num="29">
        <verse num="1">
            <content> </content>
            <content> Afei Filistifoɔ boaboaa wɔn dɔm nyinaa ano baa Afek, na Israelfoɔ kɔkyeree nsraban nsuo aniwa a ɛwɔ Yesreel ho. </content>
        </verse>
        <verse num="2">
            <content>Na Filistifoɔ asafohene bɛtwaa mu, ɔha ɔha ne apem apem so, na Dawid ne ne mmarima no ka Akis ho bɛtwaa mu wɔ kyidɔm no mu. </content>
        </verse>
        <verse num="3">
            <content>Ɛnna Filistifoɔ asafohene no kaa sɛ: Na Hebrifoɔ yi ɛ? Na Akis ka kyerɛɛ Filistifoɔ asafohene no sɛ: Ɛnyɛ Dawid, Israelhene Saulo akoa a ɔne me atena nna sɛɛ anaa mfeɛ sɛɛ yi a menhunuu ne ho bɔne biara firi da a ɔwaeeɛ de bɛsi nnɛ no nie? </content>
        </verse>
        <verse num="4">
            <content>Na Filistifoɔ asafohene no bo fuu no, na Filistifoɔ asafohene no ka kyerɛɛ no sɛ: Ma ɔbarima yi nsane, na ɔnsane nkɔ ne tenabea a wode no tenaeɛ hɔ, na mma ɔne yɛn nnkɔ ɔsa no, na wannane n’ani ankyerɛ yɛn ɔko no mu; na ɛdeɛn na oyi de bɛpata ne wura? Ɛnyɛ nnipa yi ti? </content>
        </verse>
        <verse num="5">
            <content> Ɛnyɛ Dawid a wɔgyee ne ho dwom soɔ asa mu sɛ: Saulo akum n’apem na Dawid akum ne mpem du no nie anaa?</content>
            <content> </content>
        </verse>
        <verse num="6">
            <content>Ɛnna Akis frɛɛ Dawid ka kyerɛɛ no sɛ: Sɛ AWURADE te aseɛ yi, wotene, na me deɛ, anka ɛyɛ ma me sɛ wo ne me bɛdi akɔneaba ɔsa yi mu; ɛfiri sɛ ɛfiri da a wobaa me nkyɛn de bɛsi nnɛ menhunuu wo ho bɔne biara; na asafohene no na ɛmpɛ woɔ. </content>
        </verse>
        <verse num="7">
            <content>Enti sane, na kɔ asomdwoeɛ mu, na wo ho anyɛ Filistifoɔ no ahi. </content>
        </verse>
        <verse num="8">
            <content>Na Dawid ka kyerɛɛ Akis sɛ: Na mayɛ dɛn, na ɛdeɛn na woahu no w’akoa ho firi da a mebaa w’anim de abɛsi nnɛ yi a enti mennkɔ na me ne me wura ɔhene atamfoɔ nnkɔko yi? </content>
        </verse>
        <verse num="9">
            <content> Na Akis bua see Dawid sɛ: Menim sɛ woyɛ wɔ m’ani so sɛ Nyankopɔn bɔfoɔ; nso Filistifoɔ asafohene no na wɔse: Ɔne yɛn renkɔ ɔsa no. </content>
        </verse>
        <verse num="10">
            <content>Enti monsɔre anɔpahema, wo ne wo wura nkoa a wɔne wo baeɛ no, na mosɔre nhema na anim tete ara pɛ a, moasim akɔ. </content>
        </verse>
        <verse num="11">
            <content>Ɛnna Dawid ne ne mmarima no tuaa nhema sii mu sɛ wɔresane akɔ Filistifoɔ asase so. Na Filistifoɔ no baa Yesreel.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Sa 4.1 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Sa 18.7</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 2 Sa 19.27</content>
        </note>
    </chapter>
    <chapter num="30">
        <verse num="1">
            <content>Na Dawid ne ne mmarima no duruu Siklag da a ɛtɔ so mmiɛnsa no, na Amalekfoɔ abɛtua anafoɔ fam ne Siklag, na wɔabɔ Siklag, na wɔde ogya ahye. </content>
        </verse>
        <verse num="2">
            <content>Na wɔafa mmaa a wɔwɔ mu no nnommum, firi mmɔfra so kɔsi mpanin so, wɔankum obiara, na wɔsoaa wɔn sii kwan so kɔeɛ. </content>
        </verse>
        <verse num="3">
            <content>Na Dawid ne ne mmarima no duruu kuro no mu no, na hwɛ, wɔde ogya ahye, na wɔn yerenom ne wɔn mmammarima ne wɔn mmammaa no, wɔafa wɔn nnommum kɔ. </content>
        </verse>
        <verse num="4">
            <content>Ɛnna Dawid ne dɔm a wɔka ne ho no memaa wɔn nne so sui ara kɔsii sɛ wɔnnya ahoɔden nsu bio. </content>
        </verse>
        <verse num="5">
            <content> Na Dawid yerenom baanu no, Yesreelni Ahinoam ne Karmelni Abigail, Nabal yere no, nso wɔafa wɔn nnommum bi. </content>
        </verse>
        <verse num="6">
            <content>Na Dawid ho kyeree no papaapa, ɛfiri sɛ ɛdɔm no kaa sɛ wɔbɛsi no aboɔ, na ɛdɔm no nyinaa kra botoeɛ, wɔn mmammarima ne wɔn mmammaa nti; nanso Dawid hyɛɛ ne ho den AWURADE Nyankopɔn mu.</content>
            <content> </content>
        </verse>
        <verse num="7">
            <content> </content>
            <content> Na Dawid ka kyerɛɛ Ɔsɔfoɔ Ahimelek ba Abiatar sɛ: Fa asɔfotadeɛ no brɛ me. Na Abiatar de asɔfotadeɛ no brɛɛ Dawid. </content>
        </verse>
        <verse num="8">
            <content>Na Dawid bisaa AWURADE sɛ: Menti ɛdɔm yi anaa? Mɛto wɔn? Na ɔka kyerɛɛ no sɛ: Ti wɔn, na wobɛto wɔn, na gyeɛ nso wobɛgye. </content>
        </verse>
        <verse num="9">
            <content>Ɛnna Dawid sii mu kɔeɛ, ɔno ne mmarima ahansia a wɔka ne ho no. Na wɔduruu Besor subonhwa ho no, wɔn a wɔkaa akyire no soo hɔ. </content>
        </verse>
        <verse num="10">
            <content>Na Dawid ne mmarima ahanan tii wɔn, na ahanu a wɔabrɛ a wɔantumi antwa Besor subonhwa no soo hɔ.</content>
            <content> </content>
        </verse>
        <verse num="11">
            <content>Na wɔhunuu Misraimni bi wiram hɔ, na wɔde no brɛɛ Dawid; na wɔmaa no paanoo diiɛ, na wɔmaa no nsuo nomeeɛ, </content>
        </verse>
        <verse num="12">
            <content> na wɔmaa no borɔdɔma ɛtoa sini ne bobe aba ntoa ntoa mmienu; na ɔdiiɛ no, n’ani so baee no, ɛfiri sɛ nnansa awia ne anadwo na ɔnnidiiɛ na ɔnnomee. </content>
        </verse>
        <verse num="13">
            <content>Na Dawid ka kyerɛɛ no sɛ: Hwan nipa ne wo, na ɛhe na wofire? Na ɔse: Meyɛ Misraimni ba, Amalekni bi akoa, na me wura gyaa me hɔ, ɛfiri sɛ yadeɛ bɔɔ me nnaano. </content>
        </verse>
        <verse num="14">
            <content> Yɛkɔtuaa Keretifoɔ anafoɔ fam ne deɛ ɛyɛ Yuda dea no ne Kaleb anafoɔ fam, na yɛde ogya hyee Siklag. </content>
        </verse>
        <verse num="15">
            <content>Na Dawid ka kyerɛɛ no sɛ: Wode me bɛsiane akɔ ɛdɔm no nkyɛn? Na ɔse: Ka me Onyankopɔn sɛ worenku me, nso woremfa me nhyɛ me wura nsa, na mede wo bɛsiane akɔ ɛdɔm no nkyɛn.</content>
            <content> </content>
        </verse>
        <verse num="16">
            <content>Na ɔde no siane kɔeɛ; na hwɛ, asadeɛ bebrebe a wɔakɔfa no Filistifoɔ asase soɔ ne Yuda asase soɔ no nti, wɔboaboa fam hɔ nyinaa redidi na wɔrenom na wɔresa. </content>
        </verse>
        <verse num="17">
            <content>Na Dawid kunkumm wɔn firi ahemadakye kɔsii da a ɛdi soɔ no anwummerɛ; na wɔn mu biara amfiri mu amfi gye mmeranteɛ ahanan a wɔtenatenaa yoma so dwaneeɛ. </content>
        </verse>
        <verse num="18">
            <content>Na Dawid gyee deɛ Amalekfoɔ faeɛ no nyinaa; ne yerenom baanu no nso, Dawid gyee wɔn; </content>
        </verse>
        <verse num="19">
            <content>na anka wɔn biribiara, ketewa oo, kɛseɛ oo, mmammarima oo, mmammaa oo, asadeɛ a wɔbɛfaeɛ no mu biara oo, Dawid de ne nyinaa sane bae. </content>
        </verse>
        <verse num="20">
            <content>Na Dawid faa nnwan ne anantwie no nyinaa, na wɔde wɔn dii mmoa no anim baeɛ, na wɔkaa sɛ: Yei deɛ, Dawid asadeɛ nie!</content>
            <content> </content>
        </verse>
        <verse num="21">
            <content>Na Dawid duruu mmarima ahanu a wɔabrɛ a wɔantumi anni Dawid akyire a wɔgyaa wɔn tenaa Besor subonhwa ho no nkyɛn. Na wɔfirii adi bɛhyiaa Dawid ne ɛdɔm a wɔne no nam no, na Dawid pinkyɛɛ ɛdɔm no kyeaa wɔn. </content>
        </verse>
        <verse num="22">
            <content>Ɛnna mmarima a wɔne Dawid kɔeɛ no mu nnipa bɔne ne ahuhufoɔ buaa sɛ: Ɛnam sɛ wɔne yɛn ankɔ nti, wɔremma wɔn asadeɛ a yɛakɔgyeɛ no bi, gye wɔn yerenom ne wɔn mma na wɔmfa wɔn nkorɔ. </content>
        </verse>
        <verse num="23">
            <content>Na Dawid kaa sɛ: Anuanom, monnyɛ saa, deɛ AWURADE de ama yɛn ho, na wahwɛ yɛn soɔ, na ɔde dɔm a wɔbaa yɛn soɔ no ahyɛ yɛn nsa. </content>
        </verse>
        <verse num="24">
            <content> Na hwan na ɔbɛtie mo, asɛm yi mu? Na sɛ deɛ ɔkɔ akono kyɛfa teɛ no, saa ara na deɛ ɔtenaa nnoɔma ho no nso kyɛfa teɛ, wɔnkyɛ mu pɛ. </content>
        </verse>
        <verse num="25">
            <content>Na ɛfiri da no ara de rekorɔ no, ɔde too hɔ yɛɛ ahyɛdeɛ ne atemmudeɛ maa Israel de bɛsi nnɛ.</content>
            <content> </content>
        </verse>
        <verse num="26">
            <content>Na Dawid duruu Siklag no, ɔsoma maa wɔde asadeɛ no bi kɔmaa Yuda mpanin a wɔyɛ ne nnamfo kaa sɛ: Hwɛ, AWURADE atamfoɔ asadeɛ mu akyɛdeɛ a wɔde rebrɛ mo nie. </content>
        </verse>
        <verse num="27">
            <content>Ɔde kɔmaa wɔn a wɔwɔ Betel ne wɔn a wɔwɔ Ramot a ɛwɔ Negeb ne wɔn a wɔwɔ Yatir, </content>
        </verse>
        <verse num="28">
            <content>ne wɔn a wɔwɔ Aroer ne wɔn a wɔwɔ Sifmot ne wɔn a wɔwɔ Estemoa, </content>
        </verse>
        <verse num="29">
            <content>ne wɔn a wɔwɔ Rakal ne wɔn a wɔwɔ Yerahmeelfoɔ nkuro mu, ne wɔn a wɔwɔ Kenifoɔ kuro mu, </content>
        </verse>
        <verse num="30">
            <content>ne wɔn a wɔwɔ Horma ne wɔn a wɔwɔ Kor-asan ne wɔn a wɔwɔ Atak, </content>
        </verse>
        <verse num="31">
            <content>ne wɔn a wɔwɔ Hebron, ne mmeammea a Dawid ne ne nnipa kyinkyiniiɛ hɔ.</content>
        </verse>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Sa 25.42-43</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: 1 Sa 23.9 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Ate 15.19</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 2 Sa 8.18; Yos 14.13</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Num 31.27</content>
        </note>
    </chapter>
    <chapter num="31">
        <verse num="1">
            <content> </content>
            <content> Na Filistifoɔ ne Israel koeɛ; na Israel mmarima dwanee Filistifoɔ anim, na wɔtotɔe Gilboa bepɔ so. </content>
        </verse>
        <verse num="2">
            <content>Na Filistifoɔ tu saa Saulo ne ne mma, na Filistifoɔ no kumm Saulo mma Yonatan ne Abinadab ne Malkisua. </content>
        </verse>
        <verse num="3">
            <content>Na ɔko no denee Saulo, na agyantofoɔ, mmarima a wɔkura tadua no hunuu no, na wɔtoo no piraa no. </content>
        </verse>
        <verse num="4">
            <content> Na Saulo ka kyerɛɛ n’akodeɛkurani sɛ: Twe wo nkrantɛ fa wɔ me, na momonotofoɔ yi amma ammɛwɔ me na wɔammɛgoro me atɔprɛ. Na n’akodeɛkurani no ampene, ɛfiri sɛ na ɔsuro pii. Ɛnna Saulo faa nkrantɛ na ɔhwee soɔ. </content>
        </verse>
        <verse num="5">
            <content>Na n’akodeɛkurani no hunuu sɛ Saulo awuo no, ɔno nso hwee ne nkrantɛ so saa ara, na ɔne no wui. </content>
        </verse>
        <verse num="6">
            <content>Saa ara na Saulo ne ne mma baasa ne n’akodeɛkurani ne ne mmarima nyinaa nso wuwuu prɛko da no ara.</content>
            <content> </content>
        </verse>
        <verse num="7">
            <content>Na Israel mmarima a wɔwɔ bonhwa no agya ne wɔn a wɔwɔ Yordan agya hunuu sɛ Israel mmarima adwane na Saulo ne ne mma atotɔ no, wɔgyaa nkuro no hɔ dwanedwanee, na Filistifoɔ no ba bɛtenaa mu.</content>
            <content> </content>
        </verse>
        <verse num="8">
            <content>Na adeɛ kyeeɛ a Filistifoɔ ba bɛyiyii atɔfoɔ ho adeɛ no, wɔhunuu Saulo ne ne mma baasa no sɛ wɔatotɔ wɔ Gilboa bepɔ soɔ. </content>
        </verse>
        <verse num="9">
            <content>Na wɔtwaa ne ti, na wɔyii ne ho akodeɛ, na wɔsoma maa wɔde kyinii Filistifoɔ asase so hyiae, sɛ wɔnkɔbɔ kaseɛ wɔ wɔn abosomfie ne ɔman no mu. </content>
        </verse>
        <verse num="10">
            <content>Na wɔde n’akodeɛ no kɔsiee Astarot dan mu, na ne funu no, wɔde sɛnee Bet-san fasuo ho. </content>
        </verse>
        <verse num="11">
            <content> Na Yabes-gileadfoɔ tee deɛ Filistifoɔ ayɛ Saulo no, </content>
        </verse>
        <verse num="12">
            <content>akofoɔ nyinaa sɔree nam anadwo nyinaa kɔfaa Saulo funu ne ne mma afunu no firii Bet-san fasuo no ho de baa Yabes, na wɔhyee no wɔ hɔ. </content>
        </verse>
        <verse num="13">
            <content> Na wɔfaa wɔn nnompe kɔkoraa no santɛ dua no ase wɔ Yabes, na wɔdii mmuada nnanson.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Be 10.1-12 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Ate 9.54</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 1 Sa 11.1-11</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: 2 Sa 1.12</content>
        </note>
    </chapter>
</book>
