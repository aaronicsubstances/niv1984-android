<?xml version="1.0" encoding="UTF-8"?>
<book>
    <chapter num="1">
        <verse num="1">
            <content>Na Saulo wuo akyi a Dawid asane afiri Amalekfoɔ kum aba no, Dawid dii Siklag nnanu. </content>
        </verse>
        <verse num="2">
            <content>Na ne nnansa soɔ no, hwɛ, ɔbarima bi firi nsra no mu wɔ Saulo nkyɛn bae, na n’atadeɛ asunsuane, na dɔteɛ gu n’atifi. Na ɔduruu Dawid nkyɛn no, ɔbɔɔ ne mu ase maa no. </content>
        </verse>
        <verse num="3">
            <content>Na Dawid bisaa no sɛ: Ɛhe na wofiri reba yi? Na ɔka kyerɛɛ no sɛ: Israel nsram na mefiri dwaneeɛ yi. </content>
        </verse>
        <verse num="4">
            <content>Na Dawid bisaa no sɛ: Ɔko no kɔɔ sɛn? Ka kyerɛ me ɛ! Na ɔse: Ɔman no adwane afiri ɔko no ano, na ɔman no mu nnipa pii atotɔ na wɔawu, na Saulo ne ne ba Yonatan nso awu. </content>
        </verse>
        <verse num="5">
            <content>Na Dawid bisaa aberanteɛ a ɔbɛbɔɔ no amanneɛ no bio sɛ: Woyɛɛ dɛn na wohunuu sɛ Saulo ne ne ba Yonatan awuo? </content>
        </verse>
        <verse num="6">
            <content> Na aberanteɛ a ɔbɛbɔɔ amanneɛ no kaa sɛ: Mekɔfirii Gilboa Bepɔ so, na hwɛ, na Saulo twere ne pea so, na hwɛ, nteaseɛnam ne apɔnkɔsotefoɔ atu repamo ho. </content>
        </verse>
        <verse num="7">
            <content>Na ɔhwɛɛ n’akyire no, ɔhunuu me, na ɔfrɛɛ me. Na megyee no so sɛ: Menie. </content>
        </verse>
        <verse num="8">
            <content>Na ɔbisaa me sɛ: Wo ne hwan? Na mebuaa no sɛ: Meyɛ Amalekni. </content>
        </verse>
        <verse num="9">
            <content>Na ɔka kyerɛɛ me sɛ: Bɛgyina me so ku me, na nketenkete akuta me, nso me kra nyinaa da so wɔ me mu. </content>
        </verse>
        <verse num="10">
            <content>Ɛnna megyinaa ne so kumm no, ɛfiri sɛ na menim sɛ n’ahweaseɛ akyiri no, ɔrennya nkwa. Na mefaa abotire a ɛbɔ ne tire ne kapo a ɛhyɛ ne nsa no, na mede mabrɛ me wura wɔ ha.</content>
            <content> </content>
        </verse>
        <verse num="11">
            <content> </content>
            <content> Ɛnna Dawid sɔɔ n’atadeɛ mu suanee mu, na mmarima a wɔka ne ho no nyinaa nso yɛɛ saa. </content>
        </verse>
        <verse num="12">
            <content> Na wɔtwaa adwo na wɔsui, na wɔkyenee kɔm kɔsii anwummerɛ maa Saulo ne ne ba Yonatan ne AWURADE man ne Israel fie, sɛ wɔatotɔ nkrantɛ ano. </content>
        </verse>
        <verse num="13">
            <content>Na Dawid bisaa aberanteɛ a ɔka kyerɛɛ no no sɛ: Wofiri he? Na ɔse: Ɔhɔhoɔ Amalekni bi ba ne me. </content>
        </verse>
        <verse num="14">
            <content> Na Dawid ka kyerɛɛ no sɛ: Ɛyɛɛ dɛn na woansuro sɛ wobɛtene wo nsa asɛe deɛ AWURADE asra no ngo no? </content>
        </verse>
        <verse num="15">
            <content> Na Dawid frɛɛ ne mmeranteɛ no mu bi sɛ: Twe pini na to hyɛ ne so! Na ɔbɔɔ no maa no wui. </content>
        </verse>
        <verse num="16">
            <content> Na Dawid ka kyerɛɛ no sɛ: Wo mogya ngu w’atifi, na w’ano na adi wo adanseɛ sɛ: Me na makum deɛ AWURADE asra no ngo no.</content>
            <content> </content>
        </verse>
        <verse num="17">
            <content>Na Dawid bee Saulo ne ne ba Yonatan ho kwadwom yi, </content>
        </verse>
        <verse num="18">
            <content> na ɔkaa sɛ wɔmfa agyan dwom yi nkyerɛ Yuda mma. Hwɛ, wɔatwerɛ no Yasar Nwoma no mu.</content>
        </verse>
        <verse num="19">
            <block_quote>
                <content>Ɛnie: Israel, w’animuonyamfoɔ a wɔahwire wɔn mu no deda wo sorɔnsorɔmmea so.</content>
            </block_quote>
            <block_quote kind="LEFT_INDENTED">
                <content>Sɛdeɛ ahoɔdenfoɔ asi atotɔ!</content>
            </block_quote>
        </verse>
        <verse num="20">
            <block_quote>
                <content> </content>
                <content> Monnka no Gat,</content>
            </block_quote>
            <block_quote kind="LEFT_INDENTED">
                <content>mommmɔ kaseɛ Askelon mmɔntene so,</content>
            </block_quote>
            <block_quote>
                <content>na Filistifoɔ mmammaa ani annye,</content>
            </block_quote>
            <block_quote kind="LEFT_INDENTED">
                <content>na momonotofoɔ mmammaa anni ahurisie.</content>
            </block_quote>
        </verse>
        <verse num="21">
            <block_quote>
                <content> </content>
                <content> Mo Gilboa mmepɔ,</content>
            </block_quote>
            <block_quote kind="LEFT_INDENTED">
                <content>wɔmmma bosuo ne osuo nntɔ nngu mo so,</content>
            </block_quote>
            <block_quote kind="LEFT_INDENTED">
                <content>na nnɔbaeɛ mfu mmma mo so,</content>
            </block_quote>
            <block_quote>
                <content>na ɛhɔ na wɔatoto ahoɔdenfoɔ kyɛm atwene,</content>
            </block_quote>
            <block_quote kind="LEFT_INDENTED">
                <content>Saulo kyɛm, wɔamfa ngo ansra ho.</content>
            </block_quote>
        </verse>
        <verse num="22">
            <block_quote>
                <content>Atɔfoɔ mogya,</content>
            </block_quote>
            <block_quote kind="LEFT_INDENTED">
                <content>ahoɔdenfoɔ sradeɛ ho</content>
            </block_quote>
            <block_quote>
                <content>na Yonatan agyan ansane amfire,</content>
            </block_quote>
            <block_quote kind="LEFT_INDENTED">
                <content>na Saulo nkrantɛ ansane amfiri ho hunu.</content>
            </block_quote>
        </verse>
        <verse num="23">
            <block_quote>
                <content>Saulo ne Yonatan, wɔyɛ adɔfoɔ ne ahoɔfɛfoɔ.</content>
            </block_quote>
            <block_quote kind="LEFT_INDENTED">
                <content>Wɔn nkwa mu ne wɔn wuo mu nso wɔanni ntetemu.</content>
            </block_quote>
            <block_quote>
                <content>Wɔn ho yɛ hare sene akɔdeɛ,</content>
            </block_quote>
            <block_quote kind="LEFT_INDENTED">
                <content>wɔn ho yɛ den sene agyata.</content>
            </block_quote>
        </verse>
        <verse num="24">
            <block_quote>
                <content>Israel mmammaa, Saulo na monsu no,</content>
            </block_quote>
            <block_quote kind="LEFT_INDENTED">
                <content>ɔno na ɔfiraa mo ntoma kɔkɔɔ maa no yɛɛ fɛ,</content>
            </block_quote>
            <block_quote kind="LEFT_INDENTED">
                <content>na ɔde sika ahyehyɛdeɛ guguu mo ntadeɛ soɔ.</content>
            </block_quote>
        </verse>
        <verse num="25">
            <block_quote>
                <content>Sɛdeɛ ahoɔdenfoɔ asi atotɔ ɔko mu!</content>
            </block_quote>
            <block_quote kind="LEFT_INDENTED">
                <content>Wɔahwire Yonatan mu wo sorɔnsorɔmmea so.</content>
            </block_quote>
        </verse>
        <verse num="26">
            <block_quote>
                <content>Wo nti me ho hiahia me, me nua Yonatan,</content>
            </block_quote>
            <block_quote kind="LEFT_INDENTED">
                <content>w’asɛm yɛɛ me fɛ sɛ,</content>
            </block_quote>
            <block_quote kind="LEFT_INDENTED">
                <content>wo dɔ yɛɛ me nwanwa</content>
            </block_quote>
            <block_quote kind="LEFT_INDENTED">
                <content>sene mmaa dɔ.</content>
            </block_quote>
        </verse>
        <verse num="27">
            <block_quote>
                <content>Sɛdeɛ ahoɔdenfoɔ asi atotɔ,</content>
            </block_quote>
            <block_quote kind="LEFT_INDENTED">
                <content>na akodeɛ asi asɛeɛ!</content>
            </block_quote>
        </verse>
        <note kind="CROSS_REFERENCES">
            <content kind="REF_VERSE_START">6</content>
            <content>: 1 Sa 31.1-3</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Gye 37.29 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 1 Sa 31.13</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 1 Sa 24.6</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: 2 Sa 4.10, 12</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: 1 Ah 2.23, 33</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 2 Sa 1.22; Yos 10.13</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Mika 1.10; 1 Sa 18.6 </content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Num 15.18-21 </content>
        </note>
    </chapter>
    <chapter num="2">
        <verse num="1">
            <content> </content>
            <content> Na yei akyiri no Dawid bisaa AWURADE sɛ: Memforo nkɔ Yuda nkuro bi mu anaa? Na AWURADE ka kyerɛɛ no sɛ: Foro kɔ! Na Dawid kaa sɛ: Ɛhe na memforo nkɔ? Na ɔse: Hebron. </content>
        </verse>
        <verse num="2">
            <content> Ɛnna Dawid kɔɔ hɔ, ɔne ne yerenom baanu no nso, Yesreelni Ahinoam ne Abigail, Karmelni Nabal kunafoɔ no. </content>
        </verse>
        <verse num="3">
            <content>Na Dawid de mmarima a wɔne no nam no nso ne wɔn fiefoɔ bae, na wɔbɛtenaa Hebron nkuro mu. </content>
        </verse>
        <verse num="4">
            <content> Ɛnna Yuda mmarima ba bɛsraa Dawid ngo sii no Yuda fie so hene wɔ hɔ.</content>
            <content>Na wɔka kyerɛɛ Dawid sɛ: Yabes-gileadfoɔ na wɔsiee Saulo. </content>
        </verse>
        <verse num="5">
            <content>Dawid somaa abɔfoɔ maa wɔkɔɔ Yabes-gileadfoɔ no nkyɛn kɔka kyerɛɛ wɔn sɛ: AWURADE nhyira nka mo sɛ moayɛ mo wura Saulo adɔeɛ sɛɛ, na moasie no. </content>
        </verse>
        <verse num="6">
            <content>Na afei AWURADE ne mo nni no adɔeɛ ne nokorɛ so, na sɛ moayɛ saa adeɛ yi nti, me nso mɛyɛ mo saa yie yi bi. </content>
        </verse>
        <verse num="7">
            <content>Na afei monhyɛ mo abasam den, na monyɛ mo ho mmarima, na mo wura Saulo awu, nanso Yuda fie asra me ngo asi wɔn so hene.</content>
            <content> </content>
        </verse>
        <verse num="8">
            <content> </content>
            <content> Na Saulo safohene Abner, Ner ba faa Saulo ba Isboset de no twa kɔɔ Mahanaim, </content>
        </verse>
        <verse num="9">
            <content>na ɔde no yɛɛ Gilead ne Asurfoɔ ne Yesreel ne Efraim ne Benyamin ne Israel nyinaa so hene. </content>
        </verse>
        <verse num="10">
            <content>Saulo ba Isboset bɛdii Israel so hene no, na wadi mfirinhyia aduanan, na ɔdii hene mfeɛ mmienu. Nanso, Yuda fie deɛ wɔdii Dawid akyi. </content>
        </verse>
        <verse num="11">
            <content>Na nna a Dawid dii Yuda fie so hene Hebron no ano si mfirinhyia nson ne abosome nsia.</content>
            <content> </content>
        </verse>
        <verse num="12">
            <content>Na Ner ba Abner ne Saulo ba Isboset nkoa tu firii Mahanaim baa Gibeon. </content>
        </verse>
        <verse num="13">
            <content>Na Seruia ba Yoab ne Dawid nkoa tu kɔe, na wɔhyia boaboaa wɔn ano wɔ Gibeon tadeɛ ho, yeinom boa ɔtadeɛ no fa ha, na yeinom boa ɔtadeɛ no fa ha. </content>
        </verse>
        <verse num="14">
            <content>Na Abner ka kyerɛɛ Yoab sɛ: Ma mmeranteɛ no nsɔre nko wɔ yɛn anim ɛ! Na Yoab kaa sɛ: Wɔnsɔre ɛ! </content>
        </verse>
        <verse num="15">
            <content>Ɛnna wɔbuu wɔn ano sɔre kɔeɛ: Benyamin ne Saulo ba Isboset deɛ dummienu ne Dawid nkoa mu dummienu. </content>
        </verse>
        <verse num="16">
            <content>Na wɔn nyinaa sosɔɔ wɔn mfɛfoɔ ti de wɔn nkrantɛ wowɔɔ wɔn mfɛfoɔ mfem, na wɔtotɔɔ prɛko. Enti wɔfrɛ hɔ sɛ Helkat-hasurim</content>
            <note_ref>1</note_ref>
            <content> a ɛwɔ Gibeon.</content>
            <content> </content>
        </verse>
        <verse num="17">
            <content>Na ɔko no mu yɛɛ den sɛ biribi da no, na Abner ne Israel mmarima no dii nkoguo Dawid nkoa no anim.</content>
            <content> </content>
        </verse>
        <verse num="18">
            <content> </content>
            <content> Na Seruia mma baasa, Yoab, Abisai ne Asahel wɔ hɔ. Na Asahel nan ase yɛ hare sɛ wiram ɔtwe. </content>
        </verse>
        <verse num="19">
            <content>Na Asahel pamm Abner, na wammane ankɔ nifa anaa benkum amfiri Abner akyi. </content>
        </verse>
        <verse num="20">
            <content>Ɛnna Abner hwɛɛ n’akyire, na ɔkaa sɛ: Wo Asahel nie? Na ɔse: Mene no. </content>
        </verse>
        <verse num="21">
            <content>Na Abner ka kyerɛɛ no sɛ: Mane fa wo nifa anaa wo benkum kɔkyere mmeranteɛ no mu bi na gye n’asadeɛ fa! Na Asahel ampɛ sɛ ɔbɛsane afiri n’akyire. </content>
        </verse>
        <verse num="22">
            <content>Na Abner kɔɔ so ka kyerɛɛ Asahel bio sɛ: Sane firi m’akyiri kɔ! Adɛn nti na memmɔ wo nhwe fam? Na mɛtumi mama m’ani so makyerɛ wo nua Yoab sɛn? </content>
        </verse>
        <verse num="23">
            <content> Nanso wampɛ sɛ ɔsane. Ɛnna Abner de ne pea to wɔɔ ne yafunu mu, na pea no hwiree n’akyi, na ɔhwee hɔ wuu hɔ ara. Na obiara a ɔduruu deɛ Asahel wuiɛ hɔ no, ɔgyinae komm.</content>
            <content> </content>
        </verse>
        <verse num="24">
            <content>Na Yoab ne Abisai tii Abner. Na owia rekɔtɔ no, na wɔduruu Ama kokoɔ a ɛda Gia anim Gibeon serɛ so kwan ho no so. </content>
        </verse>
        <verse num="25">
            <content>Na Benyaminfoɔ boaboaa wɔn ano gyinaa Abner akyi yɛɛ ekuo baako, na wɔkɔgyinaa kokoɔ bi atifi. </content>
        </verse>
        <verse num="26">
            <content>Na Abner bisaa Yoab sɛ: Nkrantɛ nsɛe adeɛ nkɔsi da bɛn? Wonnim sɛ akyire bɛyɛ ɔtan? Na ɛnkɔsi da bɛn ansa na woaka akyerɛ w’asraafoɔ no sɛ wɔnsane mfiri wɔn nuanom akyi? </content>
        </verse>
        <verse num="27">
            <content>Na Yoab se: Sɛ Onyankopɔn te aseɛ yi, sɛ woankasa a, anka ɛfiri anɔpa na mmarima no asan afiri wɔn nuanom akyi die. </content>
        </verse>
        <verse num="28">
            <content>Ɛnna Yoab hyɛnee totorobɛnto no na mmarima no nyinaa gyinae, na wɔantaa Israel bio, nso wɔankɔ so anko bio.</content>
            <content> </content>
        </verse>
        <verse num="29">
            <content>Na Abner ne ne mmarima no faa mpaperɛ so nam anadwo no nyinaa twaa Yordan nam Bitron nyinaa kɔɔ Mahanaim. </content>
        </verse>
        <verse num="30">
            <content>Na Yoab sane firii Abner akyi, na ɔboaboaa ɔman no nyinaa ano no, na aka Dawid nkoa no mu dunkron ne Asahel. </content>
        </verse>
        <verse num="31">
            <content>Na Dawid nkoa no akunkum Benyamin ne Abner mmarima no mu nnipa ahasa aduosia. </content>
        </verse>
        <verse num="32">
            <content>Na wɔsoaa Asahel kɔsiee no n’agya da a ɛwɔ Betlehem no mu. Na Yoab ne ne mmarima no nam anadwo no nyinaa, na adeɛ kyee wɔn Hebron.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Sa 30.8 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: 1 Sa 25.42-43</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: 2 Sa 5.3; 1 Sa 16.13; 31.12</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 1 Sa 14.50 </content>
        </note>
        <note num="1">
            <content kind="REF_VERSE_START">16</content>
            <content> </content>
            <content kind="STRONG_EM">HELKAT-HASURIM: </content>
            <content>Asekyerɛ ne: </content>
            <content kind="EM">Ano nnamnnam afuo.</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 1 Be 2.16 </content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: 2 Sa 3.27</content>
        </note>
    </chapter>
    <chapter num="3">
        <verse num="1">
            <content> </content>
            <content> Na akodie daa Saulo fie ne Dawid fie ntam kyɛreeɛ. Na Dawid deɛ, ɔkɔɔ so yɛɛ den ara, nanso Saulo fie deɛ, wɔkɔɔ so hodwoe ara.</content>
            <content> </content>
        </verse>
        <verse num="2">
            <content> </content>
            <content> Na wɔwoo mmammarima maa Dawid wɔ Hebron. N’abakan ne Amnon a Yesreelni Ahinoam woo no no. </content>
        </verse>
        <verse num="3">
            <content>Na deɛ ɔtɔ so mmienu ne Kileab a Abigail, Karmelni Nabal kunafoɔ no woo no no. Na deɛ ɔtɔ so mmiɛnsa ne Absalom a ɔyɛ Gesurhene Talmai babaa Maaka ba. </content>
        </verse>
        <verse num="4">
            <content> Na deɛ ɔtɔ so nnan ne Hagit ba Adoniya. Na deɛ ɔtɔ so nnum ne Abital ba Sefatia. </content>
        </verse>
        <verse num="5">
            <content>Na deɛ ɔtɔ so nsia ne Dawid yere Egla ba Yitream. Yeinom na wɔwoo wɔn maa Dawid wɔ Hebron.</content>
            <content> </content>
        </verse>
        <verse num="6">
            <content>Na ɛberɛ a na akodie da Saulo fie ne Dawid fie ntam no, Abner yɛɛ ne ho kɛseɛ wɔ Saulo fie ara. </content>
        </verse>
        <verse num="7">
            <content> Nso na Saulo wɔ mpena bi a ne din de Rispa a ɔyɛ Aya babaa. Na Isboset ka kyerɛɛ Abner sɛ: Adɛn nti na wokɔ m’agya mpena ho? </content>
        </verse>
        <verse num="8">
            <content>Na Isboset asɛm no hyɛɛ Abner abufuo kɛseɛ maa ɔkaa sɛ: Adɛn, ɔkraman ne me na mama Yuda de me adi asie, sɛ ɛbɛsi nnɛ mayɛ w’agya Saulo fie, ne nuanom ne ne namfonom adɔeɛ a menyii wo nhyɛɛ Dawid nsa, na nso worepɛ kwaadu a ɛte saa abɔ me wɔ ɔbaa yi ho? </content>
        </verse>
        <verse num="9">
            <content>Saa na Onyankopɔn nyɛ Abner na saa na ɔnkɔ so nyɛ no, sɛdeɛ AWURADE kaa Dawid ntam no, saa na mɛyɛ mama no, </content>
        </verse>
        <verse num="10">
            <content>sɛ wɔbɛma ahennie no afiri Saulo fie, na wɔde Dawid ahennwa asi Israel ne Yuda so, afiri Dan akɔsi Beer-seba. </content>
        </verse>
        <verse num="11">
            <content>Ɛsiane sɛ na Isboset suro no nti, wantumi ammua Abner asɛm biara bio.</content>
            <content> </content>
        </verse>
        <verse num="12">
            <content>Na Abner somaa abɔfoɔ maa wɔkɔɔ Dawid nkyɛn wɔ Hebron kɔbisaa sɛ: Hwan na asase yi wɔ no? Nso ɔkaa sɛ: Ɛne me mpam. Na hwɛ, mɛboa wo ama Israel nyinaa adane aba wo nkyɛn. </content>
        </verse>
        <verse num="13">
            <content>Na ɔkaa sɛ: Wiɛ, me ne wo bɛpam. Na adeɛ baako pɛ na merebisa no wo hɔ sɛ: Nhunu m’anim gye sɛ wode Saulo babaa Mikal ba ansa na woaba abɛhwɛ m’anim. </content>
        </verse>
        <verse num="14">
            <content> Na Dawid somaa abɔfoɔ maa wɔkɔɔ Saulo ba Isboset nkyɛn kɔkaa sɛ: Fa me yere Mikal a mede Filistifoɔ mmarima ano ha megyee no awadeɛ no brɛ me. </content>
        </verse>
        <verse num="15">
            <content> Na Isboset soma maa wɔkɔfaa no firi ne kunu Lais ba Paltiel nkyɛn. </content>
        </verse>
        <verse num="16">
            <content>Na ne kunu no ne no kɔe, na ɔde esu dii n’akyiri ara kɔduruu Bahurim. Ɛnna Abner ka kyerɛɛ no sɛ: Sane kɔ! Na ɔsaneeɛ.</content>
            <content> </content>
        </verse>
        <verse num="17">
            <content>Na Abner ne Israel mpanimfoɔ kasaa sɛ: Mmerɛ a atwam no na morehwehwɛ Dawid sɛ ɔmmɛdi mo so hene. </content>
        </verse>
        <verse num="18">
            <content>Na afei monyɛ ɛ: Ɛfiri sɛ AWURADE aka akyerɛ Dawid sɛ: M’akoa Dawid nsa na mede bɛgye me man Israel, Filistifoɔ ne wɔn atamfoɔ nyinaa nsam. </content>
        </verse>
        <verse num="19">
            <content>Na Abner kasa guu Benyamin aso mu nso, na Abner kɔe nso kɔkaa adwene pa a Israel ne Benyamin fie nyinaa afa no guu Dawid aso mu wɔ Hebron.</content>
            <content> </content>
        </verse>
        <verse num="20">
            <content>Na Abner baa Dawid nkyɛn Hebron a nnipa aduonu ka ne ho. Na Dawid too Abner ne mmarima a wɔka ne ho no pono. </content>
        </verse>
        <verse num="21">
            <content>Na Abner ka kyerɛɛ Dawid sɛ: Mɛsɔre makɔ makɔboaboa Israel nyinaa ano mabrɛ me wura, na wɔne wo apam, na woadi wɔn a wopɛ nyinaa so hene. Na Dawid gyaa Abner kwan, maa no kɔɔ asomdwoeɛ mu.</content>
            <content> </content>
        </verse>
        <verse num="22">
            <content>Na hwɛ, Dawid mmarima no ne Yoab firii akofoɔ asafo mu bae, na wɔde asadeɛ pii nso bae. Na Abner nni Dawid nkyɛn Hebron, ɛfiri sɛ wagya no kwan ma no kɔ dwoodwoo. </content>
        </verse>
        <verse num="23">
            <content>Na Yoab ne dɔm a wɔka ne ho nyinaa baeɛ no, wɔka kyerɛɛ Yoab sɛ: Ner ba Abner aba ɔhene nkyɛn, na wagya no kwan, ma ɔkɔ asomdwoeɛ mu. </content>
        </verse>
        <verse num="24">
            <content>Na Yoab baa ɔhene nkyɛn bɛkaa sɛ: Ɛdeɛn na woayɛ yi? Hwɛ, Abner aba wo nkyɛn, adɛn nti na woagya no kwan na ɔkorɔ yi? </content>
        </verse>
        <verse num="25">
            <content>Wonim Ner ba Abner sɛ ɔbaa sɛ ɔrebɛdaadaa woɔ, na wahunu wo korɔ ne wo ba, na wahunu deɛ woreyɛ nyinaa.</content>
            <content> </content>
        </verse>
        <verse num="26">
            <content>Na Yoab firii adi firii Dawid nkyɛn, na ɔsomaa abɔfoɔ maa wɔkɔtii Abner, na wɔde no firii Sira abura ho sane bae. Na Dawid deɛ, na ɔnnim. </content>
        </verse>
        <verse num="27">
            <content> Na Abner sane baa Hebron no, Yoab de no mane kɔɔ kuro pono no mu, sɛ ɔne no rekɔkasa kokoam; ɛhɔ na ne nua Asahel mogya nti ɔkɔwɔɔ ne yafunum sekan maa no wuiɛ. </content>
        </verse>
        <verse num="28">
            <content>Na ɛno akyi Dawid teeɛ, na ɔkaa sɛ: Me ne m’ahennie di Ner ba Abner mogya ho bem AWURADE anim daa. </content>
        </verse>
        <verse num="29">
            <content>Wɔmma no mmua Yoab atifi ne n’agya fie nyinaa so, nanso wɔmmma onipa a ɔwɔ babaso anaa ɔkwatani anaa deɛ ɔtwere poma so anaa deɛ ɔtɔ nkrantɛ ano anaa deɛ aduane bɔ no mmpa Yoab fie da. </content>
        </verse>
        <verse num="30">
            <content>Na Yoab ne ne nua Abisai dii Abner awu, ɛfiri sɛ ɔkum wɔn nua Asahel Gibeon ko no mu.</content>
            <content> </content>
        </verse>
        <verse num="31">
            <content>Na Dawid ka kyerɛɛ Yoab ne nnipa a wɔka ne ho no nyinaa sɛ: Monsunsuane mo ntadeɛ mu na momfira ayitoma na montwa adwo ma Abner. Na Ɔhene Dawid dii funnaka no akyi. </content>
        </verse>
        <verse num="32">
            <content> Na wɔkoraa Abner wɔ Hebron. Na ɔhene maa ne nne so suu Abner da so, na ɔman no nyinaa sui. </content>
        </verse>
        <verse num="33">
            <content>Na ɔhene bee Abner ho kwadwom yi sɛ:</content>
            <block_quote>
                <content>Ogyegyentwie wuo na Abner awuo yi?</content>
            </block_quote>
        </verse>
        <verse num="34">
            <block_quote>
                <content>Wɔankyekyere wo nsa da,</content>
            </block_quote>
            <block_quote kind="LEFT_INDENTED">
                <content>na wɔanto wo nan mpokyerɛ da.</content>
            </block_quote>
            <block_quote>
                <content>Sɛ wɔtɔ amumuyɛ mma anim</content>
            </block_quote>
            <block_quote kind="LEFT_INDENTED">
                <content>na woatɔ yi.</content>
                <content>Na ɔman no nyinaa kɔɔ so suu no bio. </content>
            </block_quote>
        </verse>
        <verse num="35">
            <content>Na ɔman no nyinaa baa sɛ wɔrebɛkorɔkorɔ Dawid ama no adidi, na owia da so wɔ hɔ no, Dawid kaa ntam sɛ: Sei na Onyankopɔn nyɛ me na ɔnkɔ so nyɛ, sɛ mede aduane anaa biribiara meka m’ano ansa na owia akɔtɔ a! </content>
        </verse>
        <verse num="36">
            <content>Na ɔman no nyinaa hunui, na ɛyɛɛ wɔn anisɔ. Adeɛ a ɔhene yɛeɛ nyinaa yɛɛ ɔman no nyinaa anisɔ. </content>
        </verse>
        <verse num="37">
            <content>Na ɔman no nyinaa ne Israel nyinaa hunuu da no, sɛ ɛmfiri ɔhene na wɔkum Ner ba Abner. </content>
        </verse>
        <verse num="38">
            <content> Na ɔhene ka kyerɛɛ ne nkoa sɛ: Monnim sɛ ɔsafohene ne onipa kɛseɛ atɔ nnɛ da yi, Israel? </content>
        </verse>
        <verse num="39">
            <content>Na me deɛ, ɛnnɛ meyɛ mmerɛ, na wɔasra me asi me hene, na mmarima yi, Seruia mma yi yɛ den ma me. AWURADE ntua deɛ ɔyɛ bɔne so ka sɛdeɛ ne bɔne teɛ.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 2 Sa 5.10 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: 1 Be 3.1-4; 2 Sa 13.1 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: 1 Ah 1.5</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: 2 Sa 21.8</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 1 Sa 18.25-27</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: 1 Sa 25.44</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: 1 Ah 2.5; 2 Sa 2.23</content>
        </note>
        <note kind="CROSS_REFERENCES">
            <content kind="REF_VERSE_START">32</content>
            <content>: 1 Sa 30.4</content>
        </note>
        <note kind="CROSS_REFERENCES">
            <content kind="REF_VERSE_START">38</content>
            <content>: 1 Sa 26.15</content>
        </note>
    </chapter>
    <chapter num="4">
        <verse num="1">
            <content>Na Saulo ba Isboset tee sɛ Abner awu Hebron no, ne nsam goe, na Israel nyinaa bo tui. </content>
        </verse>
        <verse num="2">
            <content>Na Saulo ba no wɔ mmarima baanu a wɔyɛ no asafohene, ɔbaako din de Baana, na deɛ ɔka ho no din de Rekab, wɔyɛ Beerotni Rimon mma a wɔfiri Benyamin mma mu. Na wɔbu Beerotfoɔ nso fra Benyaminfoɔ mu. </content>
        </verse>
        <verse num="3">
            <content>Na Beerotfoɔ no dwane kɔɔ Gitaim kɔyɛɛ hɔ ahɔhoɔ de bɛsi nnɛ.</content>
            <content> </content>
        </verse>
        <verse num="4">
            <content> </content>
            <content> Na Saulo ba Yonatan wɔ ɔbabarima bi a ɔyɛ apakye. Saulo ne Yonatan ho asɛm no firii Yesreel baeɛ no, na wadi mfeɛ nnum, na ne bagyegyefoɔ maa no so dwanee. Na ɔreyɛ ntɛm adwane no, ɔhwee ase, na ɔtɔɔ apakye. Na ne din de Mefiboset.</content>
            <content> </content>
        </verse>
        <verse num="5">
            <content>Na Beerotni Rimon mma Rekab ne Baana sii mu baa Isboset fie awia ketee, nso na wada awianna. </content>
        </verse>
        <verse num="6">
            <content>Na hwɛ, na efie hɔ pono wɛmfoɔ no reporo ayuo, na n’ani akum ama wada; enti Rekab ne ne nua Baana yɛɛ nwaa hyɛnee mu. </content>
        </verse>
        <verse num="7">
            <content>Na wɔduruu ɛdan no mu, na ɔno nso da mpa so, ne dabekyire no, wɔwɔɔ no sekan kumm no, na wɔtwaa ne ti, na wɔde ne tiri no nam Yordan bonhwa kwan anadwo no nyinaa kɔe. </content>
        </verse>
        <verse num="8">
            <content>Na wɔde Isboset tiri no brɛɛ Dawid wɔ Hebron, na wɔka kyerɛɛ ɔhene sɛ: Hwɛ, wo tamfo Saulo ba Isboset a anka ɔrehwehwɛ wo aku woɔ no tiri nie, na ɛnnɛ da yi AWURADE atɔ Saulo ne n’asefoɔ so were ama me wura ɔhene.</content>
            <content> </content>
        </verse>
        <verse num="9">
            <content>Nanso Dawid buaa Beerotni Rimon mma Rekab ne ne nua Baana kyerɛɛ wɔn sɛ: Sɛ AWURADE a ɔgyee me kra ahohiahia nyinaa mu te aseɛ yi, </content>
        </verse>
        <verse num="10">
            <content> deɛ ɔbɛka kyerɛɛ me sɛ: Hwɛ, Saulo awu, na ɛyɛɛ n’ani so sɛ asɛmpa na ɔde abrɛ me no, mekyeree no mekumm no Siklag, mede metuaa no n’asɛm no so ka, </content>
        </verse>
        <verse num="11">
            <content>na nkantom sɛ nnipa bɔne adi onipa tenenee awu ne fie, ne mpa soɔ, na afei, meremmisa ne mogya mo nsam, na merenyi mo mfiri asase so anaa? </content>
        </verse>
        <verse num="12">
            <content>Na Dawid hyɛɛ ne mmeranteɛ no maa wɔkumm wɔn, na wɔtwitwaa wɔn nsa ne wɔn nan de sensɛnee ɔtareɛ a ɛwɔ Hebron no ho. Na Isboset tiri no deɛ, wɔfae, na wɔsiee wɔ Abner da mu Hebron.</content>
        </verse>
        <note kind="CROSS_REFERENCES">
            <content kind="REF_VERSE_START">4</content>
            <content>: 2 Sa 9.3 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 2 Sa 1.15</content>
        </note>
    </chapter>
    <chapter num="5">
        <verse num="1">
            <content> </content>
            <content> Ɛnna Israel mmusuakuo nyinaa baa Dawid nkyɛn wɔ Hebron bɛkaa sɛ: Yɛn nie, wo bogya ne yɛn. </content>
        </verse>
        <verse num="2">
            <content> Nso akane no a na Saulo di yɛn so hene no, wone deɛ na ɔde Israel firi adie na ɔde wɔn ba mu; na AWURADE aka akyerɛ wo sɛ: Wo na wobɛyɛne me man Israel, na wo na wobɛdi Israel so hene. </content>
        </verse>
        <verse num="3">
            <content> Na Israel mpanimfoɔ nyinaa baa ɔhene nkyɛn Hebron, na Ɔhene Dawid ne wɔn pamee wɔ Hebron, AWURADE anim, na wɔsraa Dawid ngo de no sii Israel so hene.</content>
            <content> </content>
        </verse>
        <verse num="4">
            <content> Dawid bɛdii hene no, na wadi mfeɛ aduasa, na ɔdii hene mfirinhyia aduanan. </content>
        </verse>
        <verse num="5">
            <content>Ɔdii Yuda so hene wɔ Hebron mfeɛ nson ne abosome nsia, na ɔdii Israel ne Yuda nyinaa so hene mfeɛ aduasa mmiɛnsa wɔ Yerusalem.</content>
            <content> </content>
        </verse>
        <verse num="6">
            <content>Na ɔhene ne ne mmarima kɔɔ Yerusalem kɔtuaa Yebusifoɔ a na wɔte asase no soɔ no, na Yebusifoɔ no ka kyerɛɛ Dawid sɛ: Woremma ha, na nnipa a wɔyɛ mmrɛ te sɛ anifirafoɔ ne mpakye mpo bɛsi wo kwan. Na wɔdwene sɛ, Dawid rentumi nhyɛne mu hɔ. </content>
        </verse>
        <verse num="7">
            <content>Nanso Dawid faa Sion aban no a ɛne Dawid kuro no. </content>
        </verse>
        <verse num="8">
            <content>Na Dawid kaa no ɛda no sɛ: Obiara a ɔbɛkum Yebusifoɔ no, ɛsɛ sɛ ɔkɔduru nsuka no ho, na wɔato ahyɛ mpakye ne anifirafoɔ a Dawid kra tan wɔn no so! Enti na wɔka sɛ: Onifirani ne apakye mmma fie. </content>
        </verse>
        <verse num="9">
            <content>Na Dawid tenaa aban no mu, na ɔfrɛɛ no Dawid kuro. Na Dawid totoo ɛho afasuo hyiae firi Milo ne emu fam. </content>
        </verse>
        <verse num="10">
            <content> Na Dawid kɔɔ so yɛɛ kɛseɛ ara, na AWURADE, asafo Nyankopɔn, dii n’akyi.</content>
            <content> </content>
        </verse>
        <verse num="11">
            <content> </content>
            <content> Na Tirohene Hiram somaa abɔfoɔ maa wɔde ntweneduro nnua ne nnuasenfoɔ ne abantofoɔ baa Dawid nkyɛn na wɔkyekyeree efie maa Dawid. </content>
        </verse>
        <verse num="12">
            <content>Na Dawid hunuu sɛ AWURADE de no asi Israel so hene pintinn na ne man Israel nti wama n’ahennie so.</content>
            <content> </content>
        </verse>
        <verse num="13">
            <content>Na Dawid firi Hebron baeɛ akyiri no, ɔfefaa mpena na ɔwarewaree yerenom pii firii Yerusalem, na wɔwowoo mmammarima ne mmammaa maa no bio. </content>
        </verse>
        <verse num="14">
            <content> Na wɔn a wɔwoo wɔn maa Dawid wɔ Yerusalem no din nie: Samua, Sobab, Natan, Salomo, </content>
        </verse>
        <verse num="15">
            <content>Yibhar, Elisua, Nefeg, Yafia, </content>
        </verse>
        <verse num="16">
            <content>Elisama, Eliada ne Elifelet.</content>
            <content> </content>
        </verse>
        <verse num="17">
            <content>Na Filistifoɔ tee sɛ wɔasra Dawid de no asi Israel so hene no, Filistifoɔ nyinaa foro baa sɛ wɔrebɛhwehwɛ Dawid. Na Dawid teeɛ no, ɔsiane kɔɔ aban no mu. </content>
        </verse>
        <verse num="18">
            <content>Na Filistifoɔ no ba bɛbɔɔ nsraban wɔ Refaim bonhwa mu. </content>
        </verse>
        <verse num="19">
            <content> Na Dawid bisaa AWURADE sɛ: Menkɔ Filistifoɔ no so anaa? Wode wɔn bɛhyɛ me nsa anaa? Na AWURADE ka kyerɛɛ Dawid sɛ: Kɔ, na mede Filistifoɔ no bɛhyɛ wo nsa ampa. </content>
        </verse>
        <verse num="20">
            <content>Na Dawid kɔɔ Baal-perasim, na Dawid kunkumm wɔn hɔ, na ɔkaa sɛ: AWURADE apae m’atamfoɔ mu m’anim sɛdeɛ wɔpae nsuo mu no. Enti ɔfrɛɛ hɔ sɛ Baal-perasim.</content>
            <note_ref>1</note_ref>
            <content> </content>
        </verse>
        <verse num="21">
            <content>Na wɔgyaa wɔn ahoni hɔ; na Dawid ne ne nnipa no tase kɔeɛ.</content>
            <content> </content>
        </verse>
        <verse num="22">
            <content>Na Filistifoɔ no sane foro baa bio bɛbɔɔ nsraban wɔ Refaim bonhwa mu. </content>
        </verse>
        <verse num="23">
            <content>Na Dawid bisaa AWURADE no, ɔkaa sɛ: Nkɔ! Dane wo ho kɔsi wɔn akyi, na fa baka nnua no ntentensoɔ bra wɔn so. </content>
        </verse>
        <verse num="24">
            <content>Na sɛ wote nanteɛ nka baka nnua no atifi a, ɛnneɛ ka wo ho, ɛfiri sɛ ɛkyerɛ sɛ AWURADE afiri redi w’anim akɔkum Filistifoɔ dɔm no. </content>
        </verse>
        <verse num="25">
            <content>Na Dawid yɛɛ sɛdeɛ AWURADE hyɛɛ no no, na ɔkum Filistifoɔ no firi Geba de kɔduruu Geser.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 2 Sa 19.12; 1 Be 11.1-9 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: 1 Sa 13.14; 25.30</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 2 Sa 2.4; 1 Sa 16.13</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: 1 Ah 2.11; 1 Be 29.27</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 2 Sa 3.1</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 1 Be 14.1-16 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Luk 3.31; Mat 1.6</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: 1 Sa 30.8</content>
        </note>
        <note num="1">
            <content kind="REF_VERSE_START">20</content>
            <content> </content>
            <content kind="STRONG_EM">BAAL-PERASIM: </content>
            <content>Asekyerɛ ne: </content>
            <content kind="EM">Mpaemubea.</content>
        </note>
    </chapter>
    <chapter num="6">
        <verse num="1">
            <content> </content>
            <content> Na Dawid sane hyiahyiaa Israel mmarima a wɔayi wɔn nyinaa bio, wɔn ano si mpem aduasa. </content>
        </verse>
        <verse num="2">
            <content> Na Dawid sɔreeɛ, na ɔne dɔm a wɔka ne ho nyinaa kɔ kɔfirii Baale-yuda, sɛ wɔrekɔfa Nyankopɔn apam adaka a wɔbɔ din a ɛyɛ asafo AWURADE a ɔte Kerubim ntam no din wɔ soɔ no afiri hɔ aba. </content>
        </verse>
        <verse num="3">
            <content> Na wɔde Nyankopɔn adaka no sii teaseɛnam foforɔ so firii Abinadab fie a ɛwɔ kokoɔ soɔ no mu, na Abinadab mma Usa ne Ahio de teaseɛnam foforɔ a Nyankopɔn adaka no si soɔ no kɔe. </content>
        </verse>
        <verse num="4">
            <content>Na Ahio di adaka no anim. </content>
        </verse>
        <verse num="5">
            <content>Na Dawid ne Israel fie nyinaa de w’ahoɔden nyinaa de nsankuo, bɛnta a wɔde pepeaa nnua ayɛ, mpintin, nnonno, nsambɔ ne nnawuro goroo AWURADE anim. </content>
        </verse>
        <verse num="6">
            <content>Na wɔduruu Nakon ayuporebea no, Usa tenee ne nsa kɔkaa Nyankopɔn adaka no sɔɔ mu, ɛfiri sɛ anantwie no hinhimii. </content>
        </verse>
        <verse num="7">
            <content> Na AWURADE bo fuu Usa, na mfomsoɔ no nti Onyankopɔn bɔɔ no wɔ hɔ, na ɔwuu Nyankopɔn adaka no nkyɛn mu. </content>
        </verse>
        <verse num="8">
            <content>Na Dawid bo fui sɛ AWURADE atwe Usa aso wɔ n’abufuo mu. Na ɔfrɛɛ hɔ din sɛ Peres-usa</content>
            <note_ref>1</note_ref>
            <content> de bɛsi nnɛ. </content>
        </verse>
        <verse num="9">
            <content>Na Dawid suroo AWURADE da no, na ɔkaa sɛ: AWURADE adaka no bɛba me nkyɛn sɛn nie? </content>
        </verse>
        <verse num="10">
            <content>Enti Dawid ampɛ sɛ ɔde AWURADE adaka no ba ne nkyɛn, Dawid kuro no mu, na Dawid de mane kɔɔ Gitini Obed-edom fie. </content>
        </verse>
        <verse num="11">
            <content>Na AWURADE adaka no sii Gitini Obed-edom fie abosome mmiɛnsa, na AWURADE hyiraa Obed-edom ne ne fie nyinaa.</content>
            <content> </content>
        </verse>
        <verse num="12">
            <content> </content>
            <content> Na wɔka kyerɛɛ Dawid sɛ: AWURADE ahyira Obed-edom fie ne deɛ ɔwɔ nyinaa, Nyankopɔn adaka no nti. Na Dawid kɔ kɔfaa Nyankopɔn adaka no firii Obed-edom fie de baa Dawid kuro mu anigyeɛ mu. </content>
        </verse>
        <verse num="13">
            <content> Na wɔn a wɔso AWURADE adaka no tutuu anammɔn nsia no, ɔde nantwie ne aboa a wadɔ bɔɔ afɔdeɛ. </content>
        </verse>
        <verse num="14">
            <content>Na Dawid de n’ahoɔden nyinaa sae wɔ AWURADE anim; nso na Dawid de nwera asɔfotadeɛ amia. </content>
        </verse>
        <verse num="15">
            <content>Na Dawid ne Israel fie nyinaa de osebɔ ne totorobɛntohyɛn de AWURADE adaka no foro bae.</content>
            <content> </content>
        </verse>
        <verse num="16">
            <content>Na ɛbaa sɛ AWURADE adaka no duruu Dawid kuro mu no, Saulo babaa Mikal hwɛɛ mpomma mu, na ɔhunuu Ɔhene Dawid sɛ ɔrehurihuri na ɔresa AWURADE anim, na ɔbuu no animtia n’akoma mu.</content>
            <content> </content>
        </verse>
        <verse num="17">
            <content> </content>
            <content> Na wɔde AWURADE adaka no bae de bɛsii ne siberɛ, ntomadan a Dawid asi ama no no mu. Na Dawid bɔɔ ɔhyeɛ afɔdeɛ ne asomdwoeɛ afɔdeɛ AWURADE anim. </content>
        </verse>
        <verse num="18">
            <content> Na Dawid wiee ɔhyeɛ afɔdeɛ ne asomdwoeɛ afɔdeɛ no bɔ no, ɔde asafo AWURADE din hyiraa ɔman no. </content>
        </verse>
        <verse num="19">
            <content>Na ɔkyɛɛ adeɛ maa ɔman no nyinaa, Israel man mu no nyinaa, mmarima ne mmaa, ɔmaa wɔn mu biara paanoo mua baako ne nankum ne bobe aba taterɛ. Ɛnna ɔman no nyinaa sii mu kɔɔ wɔn fie.</content>
            <content> </content>
        </verse>
        <verse num="20">
            <content>Ɛnna Dawid sane bɛhyiraa ne fiefoɔ. Na Saulo ba Mikal firii adi bɛhyiaa Dawid, na ɔkaa sɛ: Animuonyam bɛn na Israel hene anya nnɛ, sɛ wapa ne ho nnɛ wɔ n’asomfoɔ mfenaa anim, sɛ ahuhufoɔ no bi pa ne ho a n’ani mmu ne dwɛ! </content>
        </verse>
        <verse num="21">
            <content> Na Dawid ka kyerɛɛ Mikal sɛ: AWURADE a ɔfirii w’agya ne ne fie nyinaa akyi yii me na ɔhyɛɛ me sɛ menni ne man Israel so hene no anim na megoroeɛ. </content>
        </verse>
        <verse num="22">
            <content>Na mɛyɛ awiɛmfoɔ masene yei bio, na mayɛ w’ani so famni. Na mfenaa a woaka no, wɔn na mɛnya animuonyam wɔ wɔn ani so. </content>
        </verse>
        <verse num="23">
            <content>Na Saulo babaa Mikal annya ɔba de kɔsii ne wuda.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Be 13 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Yos 15.9; Eks 25.22</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 1 Sa 7.1</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Num 4.15; 1 Sa 6.19</content>
        </note>
        <note num="1">
            <content kind="REF_VERSE_START">8</content>
            <content> </content>
            <content kind="STRONG_EM">PERES-USA: </content>
            <content>Asekyerɛ ne: </content>
            <content kind="EM">Usa so bufa.</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 1 Be 15 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: 1 Ah 8.5</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: 1 Be 16 </content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 1 Ah 8.55</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: 2 Sa 5.2</content>
        </note>
    </chapter>
    <chapter num="7">
        <verse num="1">
            <content> </content>
            <content> Na ɔhene te ne fie na AWURADE maa no ɔhome firii n’atamfo nyinaa ho hyiaeɛ no, </content>
        </verse>
        <verse num="2">
            <content> ɔhene ka kyerɛɛ Odiyifoɔ Natan sɛ: Hwɛ, me deɛ, mete tweneduro dan mu, na Nyankopɔn adaka si ntomadan mu. </content>
        </verse>
        <verse num="3">
            <content>Na Natan ka kyerɛɛ ɔhene sɛ: Deɛ ɛwɔ w’akoma mu nyinaa kɔyɛ, na AWURADE di w’akyi.</content>
            <content> </content>
        </verse>
        <verse num="4">
            <content>Na ɛbaa sɛ, anadwo no ara AWURADE asɛm baa Natan nkyɛn sɛ: </content>
        </verse>
        <verse num="5">
            <content> Kɔ na kɔka kyerɛ m’akoa Dawid sɛ: Sɛ AWURADE seɛ nie: Wo na wobɛsi dan ama matena mu? </content>
        </verse>
        <verse num="6">
            <content> Na ɛfiri da a meyii Israelfoɔ firii Misraim baeɛ de bɛsi nnɛ yi mentenaa efie mu da, na mmom menam ntomadan tenabea mu. </content>
        </verse>
        <verse num="7">
            <content>Baabiara a me ne me man Israelfoɔ nyinaa anante akɔ no, me ne atemmufoɔ a mayi wɔn sɛ wɔnhwɛ Israel so no bi akasa sɛ adɛn nti na moansi ntweneduro dan amma me anaa? </content>
        </verse>
        <verse num="8">
            <content> Na afei kɔka kyerɛ m’akoa Dawid sɛ: Sɛ asafo AWURADE seɛ nie: Me na mefaa wo firii nnwanhwɛbea, firii nnwan akyiridie sɛ bɛyɛ me man Israel so hene. </content>
        </verse>
        <verse num="9">
            <content>Na medii w’akyi baabiara a wokɔeɛ, na matwitwa w’atamfo nyinaa afiri w’anim, na mɛma woanya din kɛseɛ sɛ asase so nnipa akɛseɛ din. </content>
        </verse>
        <verse num="10">
            <content>Na mɛsiesie tenabea ama me man Israel, na mɛdua wɔn ama wɔatena wɔn tenabea, na wɔanhwanyan wɔn bio, na amumuyɛ mma anha wɔn bio sɛ akane no, </content>
        </verse>
        <verse num="11">
            <content>ɛberɛ a mehyɛɛ atemmufoɔ sɛ wɔnni me man Israel soɔ no; na mɛma woahome afiri w’atamfo nyinaa nsam. Na AWURADE aka akyerɛ wo sɛ AWURADE na ɔbɛkyekyere efie ama woɔ.</content>
            <content> </content>
        </verse>
        <verse num="12">
            <content> </content>
            <content> Sɛ wo nna wie duru na woti w’agyanom wɔ asamando a, mɛma w’aseni a ɔfiri wo yam so w’akyi, na mama n’ahennie atim. </content>
        </verse>
        <verse num="13">
            <content> Ɔno na ɔbɛsi dan ama me din, na mama n’ahennie adwa atim akɔsi daa. </content>
        </verse>
        <verse num="14">
            <content> Me na mɛyɛ no agya, na ɔno nso ayɛ me ɔba. Na sɛ ɔfom a, mede nnipa abaa ne nnipa mma mpire bɛtea no. </content>
        </verse>
        <verse num="15">
            <content> Na m’adɔeɛ remfiri ne ho sɛdeɛ ɛfirii Saulo a metuu no w’anim no ho no. </content>
        </verse>
        <verse num="16">
            <content> Na wo fie ne w’ahennie bɛtim akɔsi daa wɔ m’anim, w’ahennwa bɛtim pintinn akɔsi daa. </content>
        </verse>
        <verse num="17">
            <content>Na sɛdeɛ nsɛm yi nyinaa ne anisoadehunu yi nyinaa teɛ no, saa ara na Natan ka kyerɛɛ Dawid.</content>
            <content> </content>
        </verse>
        <verse num="18">
            <content> </content>
            <content> Ɛnna Ɔhene Dawid ba bɛtenaa AWURADE anim, na ɔkaa sɛ: Ao, AWURADE Nyankopɔn, mene hwan, na me fie ne deɛn sɛ wode me abɛduru ha yi? </content>
        </verse>
        <verse num="19">
            <content>Nanso yei da so yɛ w’ani so ketewa, O AWURADE Nyankopɔn; na woaka daakye a ɛwɔ akyirikyiri ho asɛm nso akyerɛ w’akoa fie; na woakyerɛ me awoɔ ntoatoasoɔ a ɛbɛba, AWURADE Nyankopɔn, </content>
        </verse>
        <verse num="20">
            <content>na ɛdeɛn na Dawid nkɔ so nka nkyerɛ wo bio? Na wo na wonim w’akoa, O AWURADE Nyankopɔn. </content>
        </verse>
        <verse num="21">
            <content>Ɛsiane w’asɛm a woaka no nti ne sɛdeɛ w’akoma teɛ no na woayɛ ade kɛseɛ yi, sɛ wobɛma w’akoa ahunu. </content>
        </verse>
        <verse num="22">
            <content>Enti woso kokuroo, AWURADE Nyankopɔn, na obiara nni hɔ a ɔte sɛ woɔ, na onyame biara nso nni w’akyi, sɛ nsɛm a yɛde yɛn aso ateɛ no nyinaa teɛ no. </content>
        </verse>
        <verse num="23">
            <content> Na ɔman foforɔ bɛn na ɛwɔ asase soɔ a ɛte sɛ wo man Israel, wɔn a Onyankopɔn akɔgye wɔn afa ayɛ ne man na ɔde agye din, na wayɛ nnoɔma akɛseakɛse a ɛyɛ hu ama wɔn, ɛberɛ a wogyee wo man firii Misraim maa wo ho, wɔ amanaman ne wɔn anyame nsam no anim? </content>
        </verse>
        <verse num="24">
            <content>Na woasiesie wo man Israel afa de wɔn ayɛ wo man kɔsi daa, na wo AWURADE, woayɛ wɔn Nyankopɔn. </content>
        </verse>
        <verse num="25">
            <content>Na afei, ao, AWURADE Nyankopɔn, asɛm a woaka no w’akoa ne ne fie ho no, ma no nnyina nkɔsi daa, na yɛ sɛdeɛ woaka no. </content>
        </verse>
        <verse num="26">
            <content>Na wo din bɛkorɔn akɔsi daa na wɔaka sɛ: Asafo AWURADE ne Israel so Nyankopɔn. Na w’akoa Dawid fie bɛgyina w’anim pintinn. </content>
        </verse>
        <verse num="27">
            <content> Na wo, asafo AWURADE, Israel Nyankopɔn, woayi w’akoa asotire sɛ: Mɛkyekyere efie mama wo, enti na w’akoa asi ne bo rebɔ wo saa mpaeɛ yi. </content>
        </verse>
        <verse num="28">
            <content> Na afei, O AWURADE Nyankopɔn, wo ara wone Onyankopɔn, na wo nsɛm yɛ nokorɛ, na wode adepa yi ahyɛ w’akoa bɔ, </content>
        </verse>
        <verse num="29">
            <content>na afei ma no nyɛ wo fɛ sɛ wobɛhyira w’akoa fie na agyina wɔ w’anim daa. Na wo, O AWURADE Nyankopɔn, wo na woaka, na wo nhyira mu na wɔbɛhyira w’akoa fie daa.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Be 17 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Dwom 132</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Be 22.8; 1 Ah 5.3</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: 1 Ah 8.16, 27; Yes 66.1</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 1 Sa 16.11-13</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 1 Ah 8.20; Yes 9.7 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: 1 Ah 5.5; 6.12; Dwom 89.4-5</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Dwom 89.27; Heb 1.5; Luk 1.32</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: 1 Sa 15.23, 26</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Dwom 72.17; Yes 55.3</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Gye 32.10 </content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Deut 4.7</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Yes 50.5</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: 1 Ah 8.26</content>
        </note>
    </chapter>
    <chapter num="8">
        <verse num="1">
            <content> </content>
            <content> Na yei akyiri no, Dawid ko dii Filistifoɔ so, na ɔbrɛɛ wɔn ase, na Dawid gyee Metegamma firii Filistifoɔ nsam. </content>
        </verse>
        <verse num="2">
            <content>Na ɔkaa Moab nso gui, na ɔmaa wɔdedaa fam akuo mmiɛnsa. Na wɔkumm nnipa akuo no mu mmienu, na wɔgyaa ekuo baako sɛ wɔntena ase. Na Moabfoɔ bɛyɛɛ Dawid nkoa a wɔtua apeatoɔ ma no. </content>
        </verse>
        <verse num="3">
            <content>Dawid kaa Sobahene Rehob ba Hadadeser nso gui, ɛberɛ a ɔkɔɔ sɛ ɔrema ne tumi akɔso Asubɔntene Eufrate ho no mu. </content>
        </verse>
        <verse num="4">
            <content> Na Dawid kyeree wɔn apɔnkɔsotefoɔ no mu apem ahanson ne anammɔnmufoɔ mpem aduonu, na Dawid twitwaa nteaseɛnam apɔnkɔ nyinaa nantin ntini, na ɔgyaa wɔn mu nteaseɛnam ɔha deɛ. </content>
        </verse>
        <verse num="5">
            <content>Na Damasko Siriafoɔ baa sɛ wɔrebɛboa Sobahene Hadadeser no, Dawid kumm Siriafoɔ no mu nnipa mpem aduonu mmienu. </content>
        </verse>
        <verse num="6">
            <content>Ɛnna Dawid de bansifoɔ kɔtenaa Damasko a ɛwɔ Siria, na Siria yɛɛ Dawid nkoa a wɔtua apeatoɔ. Na AWURADE boaa Dawid maa no dii nim wɔ baabiara a ɔkɔeɛ nyinaa. </content>
        </verse>
        <verse num="7">
            <content>Na Dawid gyegyee sika akyɛm a na Hadadeser nkoa kura no de baa Yerusalem. </content>
        </verse>
        <verse num="8">
            <content>Na Ɔhene Dawid faa kɔbere mfrafraeɛ pii pa firii Hadadeser nkuro Beta ne Berotai mu.</content>
            <content> </content>
        </verse>
        <verse num="9">
            <content>Na Hamathene Toi tee sɛ Dawid aka Hadadeser dɔm nyinaa aguo no, </content>
        </verse>
        <verse num="10">
            <content>Toi somaa ne ba Yoram baa Ɔhene Dawid nkyɛn bɛkyeaa no maa no amo, sɛ ɔne Hadadeser ako na waka no aguo, ɛfiri sɛ na Hadadeser ne Toi di ako. Na Yoram kura dwetɛ nnwinneɛ ne sika nnwinneɛ ne kɔbere mfrafraeɛ nnwinneɛ de bae. </content>
        </verse>
        <verse num="11">
            <content>Ɛno nso na Ɔhene Dawid de yɛɛ akronkronneɛ maa AWURADE, sɛ dwetɛ ne sika a ɛfiri amanaman a ɔbrɛɛ wɔn aseɛ no nyinaa mu a ɔde yɛɛ akronkronneɛ no, </content>
        </verse>
        <verse num="12">
            <content>ɛfiri Edom, Moab, Amonfoɔ, Filistifoɔ, Amalekfoɔ ne Sobahene Rehob ba Hadadeser asadeɛ no mu.</content>
            <content> </content>
        </verse>
        <verse num="13">
            <content> </content>
            <content> Na Dawid sane firii Siriafoɔ kum no, ɔde gyee din wɔ Nkyene-bonhwa mu sɛ ɔkumm Edomfoɔ mpem dunwɔtwe. </content>
        </verse>
        <verse num="14">
            <content> Na ɔde asraafoɔ bansifoɔ tenaa Edom; Edom nyinaa mu na ɔde bansifoɔ tenatenaeɛ, na Edomfoɔ nyinaa bɛyɛɛ Dawid nkoa. Na AWURADE boaa Dawid maa no dii nim baabiara a ɔkɔeɛ nyinaa.</content>
            <content> </content>
        </verse>
        <verse num="15">
            <content>Na Dawid dii Israel nyinaa so hene; na Dawid de atɛntenenee ne tenenee dii asɛm maa ne manfoɔ nyinaa. </content>
        </verse>
        <verse num="16">
            <content> Na Seruia ba Yoab na na ɔdi asraafoɔ dɔm no soɔ, na Ahilud ba Yehosafat ne deɛ ɔtwerɛ nsɛm de sie, </content>
        </verse>
        <verse num="17">
            <content>na Ahitub ba Sadok ne Abiatar ba Ahimelek ne asɔfoɔ, na Seraia ne ɔtwerɛfoɔ, </content>
        </verse>
        <verse num="18">
            <content> na Yoiada ba Benaia na na ɔdi Keretifoɔ ne Peletifoɔ</content>
            <note_ref>1</note_ref>
            <content> no soɔ, na Dawid mma ne asɔfoɔ.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Be 18 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Yos 11.9</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Dwom 60.1 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Gye 27.40</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: 2 Sa 20.23-26</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 2 Sa 15.18; 1 Sa 30.14; 1 Be 18.17; 1 Ah 4.5</content>
        </note>
        <note num="1">
            <content kind="REF_VERSE_START">18</content>
            <content> </content>
            <content kind="STRONG_EM">KERETIFOƆ ne PELETIFOƆ: </content>
            <content>Yeinom yɛ asraafoɔ a wɔabɔ wɔn paa di dwuma bi.</content>
        </note>
    </chapter>
    <chapter num="9">
        <verse num="1">
            <content>Na Dawid bisaa sɛ: Obi da so wɔ hɔ a waka Saulo fie, na Yonatan nti mɛyɛ no adɔeɛ? </content>
        </verse>
        <verse num="2">
            <content> Na Saulo fie somfoɔ bi wɔ hɔ a ne din de Siba. Na wɔkɔfrɛɛ no maa no baa Dawid nkyɛn, ɛnna ɔhene bisaa no sɛ: Wone Siba? Na ɔse: W’akoa ne no. </content>
        </verse>
        <verse num="3">
            <content> Na Dawid ka kyerɛɛ no sɛ: Obi nni Saulo fie bio a mede Nyankopɔn adɔeɛ bɛyɛ no anaa? Na Siba se: Yonatan babarima bi da so wɔ hɔ a ɔyɛ apakye. </content>
        </verse>
        <verse num="4">
            <content> Na ɔhene ka kyerɛɛ no sɛ: Ɔwɔ he? Na Siba buaa ɔhene sɛ: Hwɛ, ɔwɔ Amiel ba Makir fie wɔ Lo-debar. </content>
        </verse>
        <verse num="5">
            <content>Na ɔhene soma maa wɔkɔfaa no firii Amiel ba Makir fie wɔ Lo-debar bae. </content>
        </verse>
        <verse num="6">
            <content>Na Saulo ba Yonatan ba Mefiboset duruu Dawid nkyɛn no, ɔbɔɔ ne mu ase maa no. Na Dawid kaa sɛ: Mefiboset. Na ɔse: W’akoa nie. </content>
        </verse>
        <verse num="7">
            <content>Na Dawid ka kyerɛɛ no sɛ: Nsuro, na w’agya Yonatan nti mɛyɛ wo adɔeɛ, na mɛdane w’agya Saulo asase nyinaa mama wo, na woadidi me pono so daa daa. </content>
        </verse>
        <verse num="8">
            <content> Na ɔkoto kaa sɛ: W’akoa ne hwan a worehwɛ no teta sɛ ɔpɛtɛ funu yi?</content>
            <content> </content>
        </verse>
        <verse num="9">
            <content>Ɛnna ɔhene frɛɛ Saulo somfoɔ Siba, na ɔka kyerɛɛ no sɛ: Adeɛ a ɛyɛ Saulo ne ne fie deɛ no nyinaa mede mama wo wura ba. </content>
        </verse>
        <verse num="10">
            <content>Enti dɔ asase no ma no, wo ne wo mma ne wo nkoa, na fa so aba bra, na wo wura ba nnya aduane nni. Na wo wura ba Mefiboset deɛ, ɔbɛdidi me pono so daa daa. Nso na Siba wɔ mmammarima dunum ne nkoa aduonu. </content>
        </verse>
        <verse num="11">
            <content> Na Siba ka kyerɛɛ ɔhene sɛ: Sɛ me wura ɔhene ahyɛ n’akoa no nyinaa no, saa ara na w’akoa bɛyɛ. Na ɔhene kaa sɛ: Mefiboset deɛ, ɔnnidi me pono so sɛ ɔhene mma mu bi. </content>
        </verse>
        <verse num="12">
            <content>Na Mefiboset wɔ ɔbabarima kumaa bi a wɔfrɛ no Mika. Na wɔn a wɔte Siba fie nyinaa yɛ Mefiboset nkoa. </content>
        </verse>
        <verse num="13">
            <content> Na Mefiboset tenaa Yerusalem, na ɔhene pono so na na ɔdidie daa daa. Na ɔtɔ ne nan mmienu so.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: 2 Sa 16.1</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 2 Sa 4.4</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: 2 Sa 17.27</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 1 Sa 24.15</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 2 Sa 19.28</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: 2 Sa 9.3</content>
        </note>
    </chapter>
    <chapter num="10">
        <verse num="1">
            <content> </content>
            <content> Na yei akyiri no, Amonfoɔ hene wui, na ne ba Hanun bɛsii n’ananmu dii hene. </content>
        </verse>
        <verse num="2">
            <content> Ɛnna Dawid kaa sɛ: Mɛyɛ Nahas ba Hanun adɔeɛ, sɛdeɛ n’agya yɛɛ me adɔeɛ no. Na Dawid somaa ne nkoa maa wɔkɔmaa no hyɛden, n’agya wuo no nti. Na Dawid nkoa no duruu Amonfoɔ asase so. </content>
        </verse>
        <verse num="3">
            <content> Ɛnna Amonfoɔ mpanimfoɔ ka kyerɛɛ wɔn wura Hanun sɛ: Wodwene sɛ Dawid di w’agya ni nti na wasoma wo nkyɛn awerɛkyekyefoɔ yi? Ɛnyɛ kuro yi mu hwehwɛ ne ne nsra ne ne butuo nti na Dawid somaa ne nkoa maa wɔbaa wo nkyɛn yi? </content>
        </verse>
        <verse num="4">
            <content>Na Hanun faa Dawid nkoa no yii wɔn bɔdwesɛ fa fa, na ɔtwitwaa wɔn ntadeɛ mu fa fa bɛduruu wɔn ataaso, na ɔgyaa wɔn kwan. </content>
        </verse>
        <verse num="5">
            <content>Na wɔbɛka kyerɛɛ Dawid no, ɔsoma maa wɔkɔhyiaa wɔn, ɛfiri sɛ wɔasopa mmarima no pa ara. Na ɔhene kaa sɛ: Montena Yeriko nkɔsi sɛ mo bɔdwesɛ bɛfuo ansa na moasane aba.</content>
            <content> </content>
        </verse>
        <verse num="6">
            <content>Na Amonfoɔ no hunuu sɛ Dawid bo afu wɔn no, Amonfoɔ no soma maa wɔkɔbobɔɔ Bet-rehob Siriafoɔ ne Soba Siriafoɔ paa, anammɔnmufoɔ mpem aduonu ne Maakahene nnipa apem ne Tob mmarima mpem dummienu. </content>
        </verse>
        <verse num="7">
            <content>Na Dawid teeɛ no, ɔsomaa Yoab ne akofoɔ dɔm no nyinaa kɔe. </content>
        </verse>
        <verse num="8">
            <content>Na Amonfoɔ firii adi bɛtwaa mpasua kuro no pono ano; na Soba ne Rehob, Siriafoɔ ne Tob ne Maaka mmarima no nko gyinaa wiram.</content>
            <content> </content>
        </verse>
        <verse num="9">
            <content>Na Yoab hunuu sɛ ɛdɔm no kyerɛ n’anim ne n’akyiri no, ɔyii Israel mu dɔmmarima nyinaa mu bi maa wɔmia kɔhyiaa Siriafoɔ. </content>
        </verse>
        <verse num="10">
            <content>Na ne dɔm no nkaeɛ no, ɔde wɔn hyɛɛ ne nua Abisai nsa maa no twa kɔhyiaa Amonfoɔ. </content>
        </verse>
        <verse num="11">
            <content>Na ɔkaa sɛ: Sɛ Siriafoɔ yɛ den sene me a, bɛboa me, na sɛ Amonfoɔ na wɔyɛ den sene wo a, mɛba mabɛboa wo. </content>
        </verse>
        <verse num="12">
            <content>Hyɛ wo ho den na ma yɛnko sɛ mmarima mma yɛn man ne yɛn Nyankopɔn nkuro. Na AWURADE nyɛ deɛ ɛyɛ wɔ n’ani soɔ. </content>
        </verse>
        <verse num="13">
            <content>Na Yoab ne ɛdɔm a wɔka ne ho no ne Siriafoɔ de bɔɔ ani, na wɔdwanee n’anim. </content>
        </verse>
        <verse num="14">
            <content>Na Amonfoɔ no hunuu sɛ Siriafoɔ adwane no, wɔn nso wɔdwanee Abisai anim kɔhyɛnee kuro no mu. Ɛnna Yoab sane firii Amonfoɔ koo no mu baa Yerusalem.</content>
            <content> </content>
        </verse>
        <verse num="15">
            <content>Na Siriafoɔ hunuu sɛ wɔadi nkoguo wɔ Israelfoɔ anim no, wɔboaboaa wɔn ano faako. </content>
        </verse>
        <verse num="16">
            <content>Na Hadadeser soma maa wɔkɔfaa Siriafoɔ a wɔwɔ Eufrate agya no bae, na wɔbaa Helam. Na Hadadeser sahene Sobak dii wɔn anim. </content>
        </verse>
        <verse num="17">
            <content>Na wɔbɛka kyerɛɛ Dawid no, ɔboaboaa Israel nyinaa ano, na ɔkɔtwaa Yordan kɔɔ Helam. Na Siriafoɔ twitwaa mpasua hyiaa Dawid, na wɔne no koe. </content>
        </verse>
        <verse num="18">
            <content>Na Siriafoɔ dwanee Israel anim; na Dawid kunkumm Siriafoɔ mu nteaseɛnamfoɔ ahanson ne apɔnkɔfoɔ mpem aduanan, na ɔpiraa ɔsahene Sobak maa no wuu wɔ hɔ. </content>
        </verse>
        <verse num="19">
            <content>Na ahemfo a wɔyɛ Hadadeser nkoa no nyinaa hunuu sɛ wɔadi nkoguo wɔ Israel anim no, wɔne Israel yɛɛ asomdwoeɛ apam, na wɔsom wɔn. Na Siriafoɔ suroo sɛ wɔbɛboa Amonfoɔ no bio.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Be 19 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Mat 5.28-29</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 2 Sa 23.29</content>
        </note>
    </chapter>
    <chapter num="11">
        <verse num="1">
            <content>Na afe bi mu wɔ ɔpɛ berɛ mfitiaseɛ a ahemfo tu sa mu no, Dawid somaa Yoab a ne nkoa ka ne ho, ne Israel nyinaa sɛ wɔnkɔsɛe Amonfoɔ; na wɔkɔtuaa Raba. Na Dawid deɛ, ɔtenaa Yerusalem.</content>
            <content> </content>
        </verse>
        <verse num="2">
            <content>Na da bi anwummerɛ a Dawid sɔre firii ne mpa soɔ na ɔnenam ɔhene dan atifi no, ɔfiri ɛdan no atifi hɔ hunuu ɔbaa bi sɛ ɔredwareɛ, na na ɔbaa no ho yɛ fɛ sɛ. </content>
        </verse>
        <verse num="3">
            <content>Na Dawid soma maa wɔkɔbisaa ɔbaa no ho asɛm. Na wɔkaa sɛ: Ɛnyɛ Eliam ba Batseba, Hetini Uria yere no nie? </content>
        </verse>
        <verse num="4">
            <content> Na Dawid somaa abɔfoɔ maa wɔkɔfaa ɔbaa no baa ne nkyɛn, na ɔne no dae. Na ɔsane kɔɔ ne fie. (Nso ɛberɛ no mu na ɔredwira ne ho afiri ne nsabuo no mu.) </content>
        </verse>
        <verse num="5">
            <content>Na ɔbaa no nyinsɛnee, na ɔsoma maa wɔkɔka kyerɛɛ Dawid sɛ: Manyinsɛn.</content>
            <content> </content>
        </verse>
        <verse num="6">
            <content>Na Dawid soma maa wɔkɔɔ Yoab nkyɛn sɛ: Ma Hetini Uria mmra me nkyɛn. Na Yoab somaa Uria baa Dawid nkyɛn. </content>
        </verse>
        <verse num="7">
            <content>Na ɛberɛ a Uria bɛduruu ne nkyɛn no, Dawid bisaa no sɛdeɛ Yoab ne ɛdɔm no ho teɛ ne sɛdeɛ ɛsa no rekorɔ. </content>
        </verse>
        <verse num="8">
            <content>Na Dawid ka kyerɛɛ Uria sɛ: Siane kɔ wo fie na kɔhohoro wo nan ase.</content>
            <note_ref>1</note_ref>
            <content> Na Uria firii ɔhene fie kɔeɛ no, wɔde ɔhene ayɛyɛdeɛ firi dii n’akyi. </content>
        </verse>
        <verse num="9">
            <content>Na Uria kɔdaa ɔhene fie pono ano, ɔne ne wura nkoa nyinaa, na wansiane ankɔ ne fie. </content>
        </verse>
        <verse num="10">
            <content>Na wɔka kyerɛɛ Dawid sɛ: Uria ansiane ankɔ ne fie. Na Dawid bisaa Uria sɛ: Ɛnyɛ ɔkwan na wofiri baeɛ? Adɛn nti na woansiane ankɔ wo fie? </content>
        </verse>
        <verse num="11">
            <content> Na Uria buaa Dawid sɛ: Onyankopɔn adaka no ne Israel ne Yuda tete asese mu, na me wura Yoab ne me wura nkoa abobɔ nsraban wiram, na me deɛ, menkɔ me fie menkɔdidi na mennom na me ne me yere nna anaa? Sɛ wote aseɛ na wo kra te aseɛ yi, merenni saa asɛm yi. </content>
        </verse>
        <verse num="12">
            <content>Na Dawid ka kyerɛɛ Uria sɛ: Tena ha nnɛ nso, na ɔkyena mɛma woakɔ. Ɛnna Uria tenaa Yerusalem da no ne adekyeeɛ. </content>
        </verse>
        <verse num="13">
            <content>Na Dawid hyiaa no, na ɔdidii n’anim na ɔnomee, na ɔmaa no boroe; na anwummerɛ no, ɔfirii adi kɔdaa ne mpa so, ɔne ne wura nkoa, na wansiane ankɔ ne fie.</content>
            <content> </content>
        </verse>
        <verse num="14">
            <content>Na adeɛ kyee anɔpa no, Dawid twerɛɛ nwoma de nam Uria so kɔmaa Yoab, </content>
        </verse>
        <verse num="15">
            <content>na ɔtwerɛɛ no nwoma no mu sɛ: Ma Uria nkɔdi dɔm a ɛyɛ den no ano, na montwe mo ho mfiri n’akyi, na wɔmmɔ no, na ɔntɔ. </content>
        </verse>
        <verse num="16">
            <content>Na ɛbaa sɛ, Yoab retua kuro no no, ɔde Uria kɔdii deɛ ɔnim sɛ dɔmmarima wɔ no. </content>
        </verse>
        <verse num="17">
            <content>Na kuro no mu mmarima firii adi ne Yoab bɛkoe, na dɔm a wɔyɛ Dawid nkoa no mu bi totɔe, na Hetini Uria nso tɔe. </content>
        </verse>
        <verse num="18">
            <content>Ɛnna Yoab soma maa wɔkɔkaa ɛsa no mu nsɛm nyinaa kyerɛɛ Dawid. </content>
        </verse>
        <verse num="19">
            <content>Na ɔhyɛɛ ɔbɔfoɔ no sɛ: Sɛ woka ɛsa no mu nsɛm nyinaa kyerɛ ɔhene wie, </content>
        </verse>
        <verse num="20">
            <content>na ɔhene bo fu na ɔka kyerɛ wo sɛ: Adɛn nti na mobɛn kuro no kɔkoo saa? Monnim sɛ wɔbɛfiri ɔfasuo no so abɛtoto agyan? </content>
        </verse>
        <verse num="21">
            <content> Hwan na ɔkum Yerubeset ba Abimelek? Ɛnyɛ ɔbaa bi na ɔtoo ayuyammoɔ ba firi ɔfasuo so bɔɔ no maa no tɔeɛ Tebes no? Adɛn nti na mobɛn ɔfasuo no saa? Ɛnneɛ ka sɛ: W’akoa Uria, Hetini no nso atɔ.</content>
            <content> </content>
        </verse>
        <verse num="22">
            <content>Na ɔbɔfoɔ no sii mu, na ɔbɛkaa asɛm a Yoab de somaa no no nyinaa kyerɛɛ Dawid. </content>
        </verse>
        <verse num="23">
            <content>Na ɔbɔfoɔ no ka kyerɛɛ Dawid sɛ: Mmarima no yɛɛ yɛn so den, na wɔfiri baa yɛn so petee mu no, yɛpamm wɔn ara kɔduruu kuro no pono ano. </content>
        </verse>
        <verse num="24">
            <content>Na agyantofoɔ no firi ɔfasuo no so toto guu wo nkoa so, na ɔhene nkoa no bi totɔe, na w’akoa Uria, Hetini no nso atɔ. </content>
        </verse>
        <verse num="25">
            <content>Ɛnna Dawid ka kyerɛɛ ɔbɔfoɔ no sɛ: Sei na kɔka kyerɛ Yoab: Mma asɛm yi nha wo, na nkrantɛ twa ha na ɛtwa ha nso. Ma wo ko no mu nyɛ den ntia kuro no, na dwiri gu. Na hyɛ no nkuran.</content>
            <content> </content>
        </verse>
        <verse num="26">
            <content>Na Uria yere no tee sɛ ne kunu Uria awuo no, ɔgyamm ne wura no. </content>
        </verse>
        <verse num="27">
            <content> Na kunayɛ berɛ twaa mu no, Dawid soma maa wɔkɔfaa no baa ne fie, na ɔbɛyɛɛ ne yere, na ɔwoo babarima maa no. Na asɛm a Dawid diiɛ no ansɔ AWURADE ani.</content>
        </verse>
        <note kind="CROSS_REFERENCES">
            <content kind="REF_VERSE_START">4</content>
            <content>: Lew 15.18</content>
        </note>
        <note num="1">
            <content kind="REF_VERSE_START">8</content>
            <content> </content>
            <content kind="EM">Kɔhohoro wo nan ase: </content>
            <content>Yei bɛtumi akyerɛ ahomegyeɛ anaa ɔbarima ne ɔbaa nna.</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 1 Sa 4.4</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Ate 9.53</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Eks 20.13-14</content>
        </note>
    </chapter>
    <chapter num="12">
        <verse num="1">
            <content>Na AWURADE somaa Natan maa no kɔɔ Dawid nkyɛn. Na ɔbaa ne nkyɛn bɛka kyerɛɛ no sɛ: Mmarima baanu tenaa kuro bi mu, ɔbaako yɛ ɔdefoɔ, na ɔbaako yɛ ohiani. </content>
        </verse>
        <verse num="2">
            <content>Ɔdefoɔ no wɔ nnwan, mmirekyie ne anantwie bebree pa ara, </content>
        </verse>
        <verse num="3">
            <content>na ohiani no deɛ, na ɔnni hwee sɛ odwammereɛ ketewa baako a ɔtɔɔ no. Na ɔyɛnee no, na ɔne no ne ne mma bɔɔ mu nyinii. Ɔdi ne buprɛko bi, na ɔnom ne kuruwa ano, na ɔda ne koko mu, na ɔyɛɛ no sɛ ɔbabaa. </content>
        </verse>
        <verse num="4">
            <content>Da koro bi a ɔhɔhoɔ bi baa ɔdefoɔ no nkyɛn no, wampɛ sɛ ɔde ne nnwan ne n’anantwie no bi som ɔkwantuni a ɔbɛsoɛɛ no no hɔhoɔ, na ɔkɔfaa ohiani no dwan no siesie maa ɔbarima a ɔbaa ne nkyɛn no. </content>
        </verse>
        <verse num="5">
            <content>Ɛnna Dawid bo fuu pii tiaa ɔbarima no, na ɔka kyerɛɛ Natan sɛ: Sɛ AWURADE te aseɛ yi, ɔbarima a ɔyɛɛ yei no sɛ wuo. </content>
        </verse>
        <verse num="6">
            <content> Na odwan no, ɔnhyɛ ananmu mprɛnnan, sɛ wadi saa asɛm yi na wanhunu mmɔborɔ.</content>
            <content> </content>
        </verse>
        <verse num="7">
            <content> </content>
            <content> Ɛnna Natan ka kyerɛɛ Dawid sɛ: Wone ɔbarima no! Sɛ AWURADE Israel Nyankopɔn seɛ nie: Me na mesraa wo ngo de wo sii Israel so hene, na me na meyii wo Saulo nsam; </content>
        </verse>
        <verse num="8">
            <content>na mede wo wura fie memaa wo, na mede wo wura yerenom nso meguu wo kokom, na mede Israel ne Yuda fie memaa woɔ; na sɛ ɛsua a, anka mede pii saa ara bɛka wo ho. </content>
        </verse>
        <verse num="9">
            <content> Adɛn nti na woabu AWURADE asɛm animtia ayɛ n’anim bɔne yi? Wode nkrantɛ akum Hetini Uria, na woafa ne yere ayɛ wo yere, na wode Amonfoɔ nkrantɛ adi no awu. </content>
        </verse>
        <verse num="10">
            <content> Na afei nkrantɛ remfiri wo fie da, ɛsiane sɛ woabu me animtia na woafa Hetini Uria yere abɛyɛ wo yere. </content>
        </verse>
        <verse num="11">
            <content> Sɛ AWURADE seɛ nie: Hwɛ, mɛma bɔne asɔre wo fie aba wo so, na magye wo yerenom w’anim mede mama wo yɔnko, na ɔne wo yerenom adeda petee mu, awia ketee. </content>
        </verse>
        <verse num="12">
            <content>Na wo deɛ, woyɛɛ no ahuntaeɛ mu, na me deɛ, mɛdi asɛm yi Israel nyinaa anim awia ketee.</content>
            <content> </content>
        </verse>
        <verse num="13">
            <content> </content>
            <content> Ɛnna Dawid ka kyerɛɛ Natan sɛ: Mayɛ AWURADE bɔne. Na Natan ka kyerɛɛ Dawid sɛ: AWURADE nso de wo bɔne akyɛ wo, worenwu. </content>
        </verse>
        <verse num="14">
            <content> Nanso sɛ wode asɛm a woadie yi ama AWURADE atamfoɔ anya kwan aka abususɛm atia no nti, ɛyɛ dɛn ara a, ɔba a wɔawo no ama woɔ no bɛwu. </content>
        </verse>
        <verse num="15">
            <content>Na Natan kɔɔ ne fie.</content>
            <content>Na AWURADE de owuyadeɛ bɔɔ ɔba a Uria yere no wo maa Dawid no. </content>
        </verse>
        <verse num="16">
            <content>Na Dawid srɛɛ Onyankopɔn maa abɔfra no; na Dawid bua dae, na ɔkɔɔ dan mu kɔdaa fam anadwo no. </content>
        </verse>
        <verse num="17">
            <content>Na ne fie mpanimfoɔ bɛgyinaa ne ho sɛ anka wɔbɛma ne so afiri fam; nanso wampene, na ɔne wɔn nso annidi. </content>
        </verse>
        <verse num="18">
            <content>Na da a ɛtɔ so nson no akɔkoaa no wui. Na Dawid asomfoɔ no suroo sɛ wɔbɛka akyerɛ no sɛ akɔkoaa no awu, na wɔkaa sɛ: Hwɛ, akɔkoaa no da so te aseɛ no mpo, yɛne no kasae, na wantie yɛn: Na yɛbɛyɛ dɛn aka akyerɛ no sɛ akɔkoaa no awu na ɔrenyɛ ne ho bɔne bi anaa? </content>
        </verse>
        <verse num="19">
            <content>Nanso ɛberɛ a Dawid hunuu sɛ n’asomfoɔ no reyɛ huhuhuhu no, ɔhunuu sɛ akɔkoaa no awu; enti Dawid bisaa ne nkoa no sɛ: Akɔkoaa no awu anaa? Na wɔse: Wawu. </content>
        </verse>
        <verse num="20">
            <content>Ɛnna Dawid sɔre firii fam, na ɔdware srae, na ɔsakyeraa n’atadeɛ, na ɔkɔɔ AWURADE fie kɔsɔree. Na ɔbaa ne fie, na ɔbisa maa wɔde aduane bɛsii n’anim, na ɔdiiɛ. </content>
        </verse>
        <verse num="21">
            <content>Ɛnna n’asomfoɔ no ka kyerɛɛ no sɛ: Asɛm bɛn na woadie yi? Akokoaa no da so te aseɛ no, wobua dae na wosui; na akɔkoaa no wuiɛ mmom no, woasɔre adidi. </content>
        </verse>
        <verse num="22">
            <content>Ɔkaa sɛ: Akokoaa no da so te aseɛ no, mebua dae na mesui, na mese: Hwan na ɔnim sɛ ebia AWURADE bɛdom me na akɔkoaa no anya nkwa; </content>
        </verse>
        <verse num="23">
            <content>na afei wanya awu; adɛn nti na menni abuada? Mɛtumi masane de no aba bio anaa? Me na mɛkɔ ne nkyɛn, na ɔno deɛ, ɔrensane mma me nkyɛn.</content>
            <content> </content>
        </verse>
        <verse num="24">
            <content>Na Dawid kyekyeree ne yere Batseba werɛ; na ɔne no kɔdae; na ɔwoo babarima, na ɔtoo no din Salomo. Na AWURADE dɔ abɔfra no, </content>
        </verse>
        <verse num="25">
            <content>na ɔsoma nam Odiyifoɔ Natan so kɔtoo no din Yedidia,</content>
            <note_ref>1</note_ref>
            <content> ɛsiane AWURADE nti.</content>
            <content> </content>
        </verse>
        <verse num="26">
            <content> </content>
            <content> Na Yoab ne Amonfoɔ a wɔwɔ Raba koe, na ɔgyee ahenkuro no. </content>
        </verse>
        <verse num="27">
            <content>Na Yoab somaa abɔfoɔ maa wɔbaa Dawid nkyɛn sɛ: Me ne Raba ako, nso magye nsuo ano kuro no. </content>
        </verse>
        <verse num="28">
            <content>Na afei boaboa ɔman a aka no ano bɛkyere kuro no ho nsraban, na gye, na mannye kuro no, na wɔamfa me din anto so. </content>
        </verse>
        <verse num="29">
            <content>Na Dawid boaboaa ɔman no nyinaa ano kɔɔ Raba ne no kɔkoe, na ɔfaeɛ. </content>
        </verse>
        <verse num="30">
            <content>Na ɔyii wɔn hene abotire firii ne ti; na ne emu duro yɛ sika dwetikɛseɛ, na aboɔden aboɔ wɔ mu, na wɔde bɔɔ Dawid ti, na ɔde kuro no mu asadeɛ bebree pa firi baeɛ. </content>
        </verse>
        <verse num="31">
            <content>Na ɔde nnipa a wɔwɔ mu no firi bae, na ɔmaa wɔde awan ne fatudadeɛ ne dadeɛ mmonnua yɛɛ adwuma, na wɔyɛɛ adwuma denden, ntaayaa fononoo ho; na saa na ɔde yɛɛ Amonfoɔ nkuro nyinaa. Ɛnna Dawid ne ne man nyinaa sane baa Yerusalem.</content>
        </verse>
        <note kind="CROSS_REFERENCES">
            <content kind="REF_VERSE_START">6</content>
            <content>: Eks 22.1</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: 1 Ah 20.40 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 2 Sa 11; 1 Ah 15.5</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 2 Sa 13.28-29; 18.14; 2 Ah 25.7</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 2 Sa 16.22; Hiob 31.9-10</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: 2 Sa 24.10; Dwom 51.1 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 2 Sa 11.27</content>
        </note>
        <note num="1">
            <content kind="REF_VERSE_START">25</content>
            <content> </content>
            <content kind="STRONG_EM">YEDIDIA: </content>
            <content>Asekyerɛ ne: </content>
            <content kind="EM">AWURADE dɔfo.</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: 1 Be 20.1-3 </content>
        </note>
    </chapter>
    <chapter num="13">
        <verse num="1">
            <content> </content>
            <content> Na Dawid ba Absalom wɔ nuabaa fɛfɛ bi a ne din de Tamar. Na nna bi akyi no, Dawid ba Amnon pɛɛ no. </content>
        </verse>
        <verse num="2">
            <content>Na Amnon nuabaa Tamar nti ne ho hiahiaa no maa no patu yaree. Na ɔyɛ ɔbaabunu, saa nti ɛyɛɛ Amnon den sɛ ɔbɛyɛ no biribie. </content>
        </verse>
        <verse num="3">
            <content> Na Amnon wɔ adamfo bi a wɔfrɛ no Yonadab, Dawid nua Simea ba. Na Yonadab yɛ onitefoɔ yie. </content>
        </verse>
        <verse num="4">
            <content>Na ɔka kyerɛɛ no sɛ: Adɛn nti na wo ɔhene ba mua wofɔn sei daa anɔpa yi? Worenka nkyerɛ me? Amnon ka kyerɛɛ no sɛ: Mepɛ me nua Absalom nuabaa Tamar. </content>
        </verse>
        <verse num="5">
            <content>Na Yonadab ka kyerɛɛ no sɛ: Kɔda wo mpa so, na patu yare; na sɛ w’agya bɛhwɛ wo a, ka kyerɛ no sɛ: Ma me nua Tamar mmra mmɛma me aduane, na ɔnyɛ aduane no m’anim nso, na menhunu, na menni no ne nsam. </content>
        </verse>
        <verse num="6">
            <content>Ɛno nti Amnon kɔdaeɛ, na ɔboapa yaree. Na ɔhene ba bɛhwɛɛ no no, Amnon ka kyerɛɛ ɔhene sɛ: Ma me nua Tamar mmra mmɛyɛ ɔfam mmienu m’anim na menni no ne nsam.</content>
            <content> </content>
        </verse>
        <verse num="7">
            <content>Na Dawid soma maa wɔkɔɔ Tamar nkyɛn efie sɛ: Kɔ wo nua Amnon fie ɛ, na kɔyɛ aduane ma no. </content>
        </verse>
        <verse num="8">
            <content>Na Tamar kɔɔ ne nua Amnon fie, faako a ɔda hɔ. Na ɔfaa mmɔre fɔtɔe, na ɔyɛɛ ɔfam n’anim, na ɔtoo ɔfam no. </content>
        </verse>
        <verse num="9">
            <content>Na ɔtoɛɛ dadesɛn no, na ɔhwiee no n’anim; nso wampɛ sɛ ɔdie. Na Amnon kaa sɛ: Ma obiara mfiri me ho mfiri adi. Na nnipa no nyinaa firii ne ho kɔeɛ. </content>
        </verse>
        <verse num="10">
            <content>Na Amnon ka kyerɛɛ Tamar sɛ: Fa aduane no bra piam na menni no wo nsam. Na Tamar faa ɔfam a ɔyɛeɛ no de kɔmaa ne nua Amnon pia no mu. </content>
        </verse>
        <verse num="11">
            <content> Nanso ɔde rema no sɛ ɔnnie no, ɔsɔɔ ne mu na ɔka kyerɛɛ no sɛ: Bra, bɛda me nkyɛn, me nuabaa! </content>
        </verse>
        <verse num="12">
            <content> Na Tamar buaa no sɛ: Dabi, me nuabarima, mmrɛ me ase, na wɔnyɛ saa Israel mu; nni saa agyegyentwisɛm yi! </content>
        </verse>
        <verse num="13">
            <content>Na me deɛ, ɛhe mpo na mede m’ahohora bɛkorɔ? Na wo deɛ, wobɛyɛ sɛ Israel mu nnyegyentwie no bi. Na afei ɛne ɔhene nkɔkasa, na ɔremfa me nkame wo. </content>
        </verse>
        <verse num="14">
            <content>Nanso wampɛ sɛ ɔtie no, na ɛnam sɛ ne ho yɛ den sene no nti, ɔbrɛɛ no ase ne no dae.</content>
            <content> </content>
        </verse>
        <verse num="15">
            <content>Ɛnna Amnon de ɛtane kɛseɛ tanee no pii senee ɔdɔ a ɔdɔɔ no no. Na Amnon ka kyerɛɛ no sɛ: Sɔre kɔ! </content>
        </verse>
        <verse num="16">
            <content>Na ɔka kyerɛɛ no sɛ: Dabi me nua, ɛfiri sɛ pamo a worepamo me yi bɔne sene deɛ woyɛɛ me no; nanso wampɛ sɛ ɔtie no. </content>
        </verse>
        <verse num="17">
            <content>Ɔfrɛɛ n’abɔfra a ɔsom no no sɛ: Pamo ɔbaa yi firi me so firi adi, na to ɛpono akyi korɔkorɔ mu wɔ n’akyi. </content>
        </verse>
        <verse num="18">
            <content>Nso na atadeɛ nworonnworan yuu bi hyɛ no, na saa ntadeɛ na na ɔhene mmammaa a wɔyɛ mmabunu no hyɛ. Na ne somfoɔ no de no firii adi, na ɔtoo ɛpono akyi korɔkorɔ mu wɔ n’akyi. </content>
        </verse>
        <verse num="19">
            <content> Ɛnna Tamar sesaa nso guu n’atifi, na ɔsunsuanee n’atadeɛ nworonnworan a ɛhyɛ no no mu, na ɔde ne nsa guu ne ti de benabɔ ara kɔe.</content>
            <content> </content>
        </verse>
        <verse num="20">
            <content>Na ne nua Absalom bisaa no sɛ: Wo nua Amnon ne wo ada anaa? Na afei, me nua, mua w’ano, ɔyɛ wo nua. Mfa w’akoma nto asɛm yi so. Na Tamar de awerɛhoɔ tenaa ne nua Absalom fie komm.</content>
            <content> </content>
        </verse>
        <verse num="21">
            <content>Na Ɔhene Dawid tee nsɛm yi nyinaa no, ne bo fuu yie. </content>
        </verse>
        <verse num="22">
            <content>Na Absalom ne Amnon ankasa bɔne anaa papa. Na Absalom tanee Amnon, sɛ wabrɛ ne nua Tamar aseɛ nti.</content>
            <content> </content>
        </verse>
        <verse num="23">
            <content>Na mfeɛ mmienu akyiri no, Absalom maa wɔkɔtwitwaa ne nnwan ho wɔ Baal-hasor a ɛbɛne Efraim no, na Absalom hyiaa ɔhene mma nyinaa kɔɔ hɔ. </content>
        </verse>
        <verse num="24">
            <content>Na Absalom baa ɔhene nkyɛn bɛkaa sɛ: Hwɛ, w’akoa rema wɔakɔtwitwa ne nnwan ho nwi; enti mesrɛ ma ɔhene ne ne nkoa ne w’akoa nkɔ. </content>
        </verse>
        <verse num="25">
            <content>Na ɔhene ka kyerɛɛ Absalom sɛ: Dabi, me ba, mma yɛn nyinaa nnkɔ, na yɛankɔyɛ wo so adesoa. Na ɔsrɛɛ no ara, nanso wampɛ sɛ ɔkorɔ, na ɔhyiraa no. </content>
        </verse>
        <verse num="26">
            <content>Ɛnna Absalom kaa sɛ: Sɛ ɛnte saa a, mesrɛ wo ma me nua Amnon ne yɛn nkɔ. Na ɔhene bisaa no sɛ: Adɛn nti na ɔne wo nkorɔ? </content>
        </verse>
        <verse num="27">
            <content>Na Absalom hyɛɛ no ara, na ɔmaa Amnon ne ɔhene mma no nyinaa ne no kɔe. </content>
        </verse>
        <verse num="28">
            <content> Nso na Absalom ahyɛ ne mmeranteɛ sɛ: Monhwɛ, na sɛ Amnon boro nsa tam na mese mo sɛ: Mommɔ Amnon a, monku no. Monnsuro, ɛnyɛ me na mahyɛ mo? Monyɛ den, na monyɛ mo ho mmarima. </content>
        </verse>
        <verse num="29">
            <content>Na Absalom mmeranteɛ no yɛɛ Amnon sɛdeɛ Absalom hyɛɛ wɔn no. Ɛnna ɔhene mma no nyinaa sɔresɔre tenatenaa wɔn mfunumu so dwanedwaneeɛ.</content>
            <content> </content>
        </verse>
        <verse num="30">
            <content>Na wɔnam kwan soɔ no, asɛm no duruu Dawid nkyɛn sɛ: Absalom akum ɔhene mmammarima no nyinaa, na wɔn mu baako mpo anka. </content>
        </verse>
        <verse num="31">
            <content>Ɛnna ɔhene sɔre sunsuanee ne ntadeɛ mu, na ɔdaa fam, na ne nkoa nyinaa wɔgyinagyina hɔ asunsuane wɔn ntadeɛ mu. </content>
        </verse>
        <verse num="32">
            <content>Na Dawid nua Simea ba Yonadab kaa sɛ: Mma me wura nnnwene sɛ wɔakum ɔhene mma mmeranteɛ no nyinaa, na Amnon nko na wawuo, na na Absalom ahyɛ firi da no a ɔbrɛɛ ne nua Tamar aseɛ no. </content>
        </verse>
        <verse num="33">
            <content>Na afei mma me wura ɔhene mmfa asɛm no nnhyɛ n’akoma mu, sɛ ɔhene mma nyinaa awuwu, na Amnon nko na wawuo.</content>
            <content> </content>
        </verse>
        <verse num="34">
            <content>Na Absalom dwaneeɛ. Na aberanteɛ a ɔwɛn no no maa n’ani so hwɛe, na hwɛ, na nnipa bebree nam kwan a ɛwɔ n’akyire no so bepɔ ho nkyɛn mu reba. </content>
        </verse>
        <verse num="35">
            <content>Na Yonadab ka kyerɛɛ ɔhene sɛ: Hwɛ, ɔhene mma no reba; sɛ w’akoa kaeɛ no, sɛ ɛteɛ ne no. </content>
        </verse>
        <verse num="36">
            <content>Na ɔwiee kasa no ara pɛ na hwɛ, ɔhene mma no baeɛ, na wɔmemaa wɔn nne so sui, na ɔhene nso ne ne nkoa nyinaa nso suu kɛseɛ pa ara.</content>
            <content> </content>
        </verse>
        <verse num="37">
            <content> </content>
            <content> Na Absalom dwaneeɛ, na ɔkɔɔ Gesurhene Amihud ba Talmai nkyɛn. Na Dawid gyam ne ba no nna nyinaa. </content>
        </verse>
        <verse num="38">
            <content>Na Absalom dwane kɔɔ Gesur no, ɔtenaa hɔ mfeɛ mmiɛnsa. </content>
        </verse>
        <verse num="39">
            <content>Na Ɔhene Dawid ani gyinaa Absalom, ɛfiri sɛ na ne werɛ akyekye, Amnon wuo no ho.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 2 Sa 3.2-3 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 1 Sa 16.9</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Lew 18.9</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Deut 22.21</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Hiob 2.12</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Lew 20.17</content>
        </note>
        <note kind="CROSS_REFERENCES">
            <content kind="REF_VERSE_START">37</content>
            <content>: 2 Sa 3.3; 14.33 </content>
        </note>
    </chapter>
    <chapter num="14">
        <verse num="1">
            <content>Na Seruia ba Yoab hunuu sɛ ɔhene akoma wɔ Absalom ho. </content>
        </verse>
        <verse num="2">
            <content>Na Yoab soma maa wɔkɔɔ Tekoa kɔfaa ɔbaa nyansafoɔ bi firi hɔ bae, na ɔka kyerɛɛ no sɛ: Dane wo ho oyiyɛni, na hyɛ ayiyɛ ntadeɛ, nso nsra ngo, na yɛ sɛ ɔbaa a ɔfiri gyam owufoɔ akyɛreɛ. </content>
        </verse>
        <verse num="3">
            <content>Afei kɔ ɔhene nkyɛn na kɔka saa asɛm yi kyerɛ no. Na Yoab de nsɛm no hyɛɛ n’ano.</content>
            <content> </content>
        </verse>
        <verse num="4">
            <content>Na ɛberɛ a Tekoani baa no baa ɔhene nkyɛn no, ɔbɔɔ ne mu ase wɔ ɔhene anim kaa sɛ: Ɔhene boa me! </content>
        </verse>
        <verse num="5">
            <content>Na ɔhene bisaa no sɛ: Ɛdeɛn na ayɛ woɔ? Na ɔse: Ampa, meyɛ okunafoɔ, me kunu awu. </content>
        </verse>
        <verse num="6">
            <content>Na w’afenaa wɔ mmammarima baanu, na wɔn baanu no kɔkoo wiram a ɔpatafoɔ biara nni hɔ, na ɔbaako bɔɔ ɔbaako maa no wui. </content>
        </verse>
        <verse num="7">
            <content> Na hwɛ, abusua no nyinaa asɔre atia w’afenaa sɛ: Yi deɛ ɔbɔɔ ne nua no ma, na ne nua a wadi no awuo no kra nti yɛnku no. Wɔnam yei so bɛsɛe ɔdedifoɔ no nso, na wɔde rebɛhye m’ase, na wɔannya din anaa okyikafoɔ biara amma me kunu asase so.</content>
            <content> </content>
        </verse>
        <verse num="8">
            <content>Na ɔhene ka kyerɛɛ ɔbaa no sɛ: Kɔ wo fie, na mɛhyɛ wo ho mmara bi. </content>
        </verse>
        <verse num="9">
            <content>Na Tekoani baa no ka kyerɛɛ ɔhene sɛ: Me wura ɔhene, me ne m’agya fie so na ɛso yi nna, na ɔhene ne n’adwa nni bem. </content>
        </verse>
        <verse num="10">
            <content>Na ɔhene kaa sɛ: Obi ka wo asɛm bi a, fa no bra me nkyɛn, na ɔrensane nka wo bio. </content>
        </verse>
        <verse num="11">
            <content> Na ɔbaa no kaa sɛ: Ma ɔhene nkae AWURADE wo Nyankopɔn, na mogya ho weretɔfoɔ no ansane ankum bio, na wɔankum me ba. Na ɔse: Sɛ AWURADE te aseɛ yi, wo ba nwi baako mpo rentɔ fam!</content>
            <content> </content>
        </verse>
        <verse num="12">
            <content>Ɛnna ɔbaa no kaa sɛ: Mesrɛ wo, ma w’afenaa nka me wura ɔhene asɛm bi. Na ɔse: Ka ɛ! </content>
        </verse>
        <verse num="13">
            <content>Na ɔbaa no se: Ɛnneɛ adɛn nti na woasusu saa adeɛ yi Nyankopɔn man ho, na sɛ ɔhene reka saa asɛm yi a, ɔte sɛ deɛ ɔdi fɔ, sɛ ɔhene nkɔfa ne nipa a wɔapam no no nsane mmra fie bio. </content>
        </verse>
        <verse num="14">
            <content> Ɛtwa sɛ yɛn nyinaa wuo, na yɛte sɛ nsuo a wɔahwie agu fam a wɔntumi mmoa ano bio; na Onyankopɔn rekum obi a ɔdwene akwan a ɛremma onipa a wɔapam no nsane mma fie bio. </content>
        </verse>
        <verse num="15">
            <content>Na afei deɛ enti a mebaeɛ na me ne me wura ɔhene abɛka asɛm yi ne sɛ, ɔman no maa mesuroe; na w’afenaa kaa sɛ: Me ne ɔhene bɛkɔ akɔkasa; ebia ɔhene bɛyɛ deɛ n’afenaa abisadeɛ ama no: </content>
        </verse>
        <verse num="16">
            <content>Sɛ ɔhene bɛtie na wayi n’abaawa afiri onipa a ɔpɛ sɛ ɔsɛe me ne me ba firi Nyankopɔn agyapadeɛ mu no nsam. </content>
        </verse>
        <verse num="17">
            <content> Na w’afenaa susuu sɛ: Me wura ɔhene asɛm bɛma me asomdwoeɛ, na sɛ Nyankopɔn bɔfoɔ teɛ no, sɛ me wura ɔhene nso teɛ ne no, sɛ ɔhunu papa ne bɔne mu. Enti AWURADE wo Nyankopɔn nni w’akyi.</content>
            <content> </content>
        </verse>
        <verse num="18">
            <content>Ɛnna ɔhene bua see ɔbaa no sɛ: Nsi me asɛm biara a merebisa woɔ yi so. Na ɔbaa no se: Ma me wura ɔhene nkasa ɛ! </content>
        </verse>
        <verse num="19">
            <content>Na ɔhene bisaa no sɛ: Yoab nka wo ho yei nyinaa mu anaa? Na ɔbaa no buaa sɛ: Sɛ wo kra te aseɛ yi, me wura ɔhene, ɛnyɛ sɛ obi bɛmane nifa anaa benkum afiri deɛ me wura ɔhene aka no nyinaa ho; na w’akoa Yoab na ɔhyɛɛ me, na ɔno ara na ɔde nsɛm yi nyinaa hyɛɛ w’afenaa anomu; </content>
        </verse>
        <verse num="20">
            <content> na sɛ ɔbɛdane asɛm no ani aka nti na w’akoa Yoab ayɛ saa adeɛ yi, nanso me wura ɔhene yɛ onyansafoɔ sɛdeɛ Nyankopɔn bɔfoɔ nyansa teɛ, sɛ ɔbɛhunu deɛ ɛwɔ asase soɔ nyinaa.</content>
            <content> </content>
        </verse>
        <verse num="21">
            <content>Ɛnna ɔhene ka kyerɛɛ Yoab sɛ: Hwɛ, mema wo kwan, kɔ na kɔfa aberanteɛ Absalom sane bra. </content>
        </verse>
        <verse num="22">
            <content>Na Yoab bɔɔ ne mu ase wɔ n’anim na ɔhyiraa ɔhene. Na Yoab kaa sɛ: Ɛnnɛ na w’akoa ahunu sɛ manya me wura ɔhene anim adom, sɛ ɔhene ayɛ deɛ n’akoa aka akyerɛ no.</content>
            <content> </content>
        </verse>
        <verse num="23">
            <content> </content>
            <content> Ɛno nti Yoab sii mu kɔɔ Gesur kɔfaa Absalom baa Yerusalem. </content>
        </verse>
        <verse num="24">
            <content>Na ɔhene kaa sɛ: Ma no mmane nkɔ ne fie, mempɛ sɛ mehunu n’anim. Ɛnna Absalom mane kɔɔ ne fie, na wanhunu ɔhene anim.</content>
            <content> </content>
        </verse>
        <verse num="25">
            <content>Nso Israel nyinaa mu na obiara ho nyɛ fɛ sɛ Absalom, na ɛma wɔkamfo no sɛ; ɛfiri ne nan ase kɔsi n’apampam ɛdɛm biara nni ne ho. </content>
        </verse>
        <verse num="26">
            <content>Na sɛ ɔyi ne ti a, (nso daa afe duru a ɔyi, ɛfiri sɛ, ɛyɛ a ne tiri afu dodo,) na wɔkari ne tirinwi no a, ɛyɛ nnwetɛbena ahanu ɔhene abrammoɔ so. </content>
        </verse>
        <verse num="27">
            <content> Na wɔwoo mmammarima baasa maa Absalom ne ɔbaa baako a wɔfrɛ no Tamar; ɔyɛ ɔbaa a ne ho yɛ fɛ.</content>
            <content> </content>
        </verse>
        <verse num="28">
            <content>Saa nti Absalom dii Yerusalem mfeɛ mmienu, nso wanhunu ɔhene anim da. </content>
        </verse>
        <verse num="29">
            <content>Na Absalom soma maa wɔkɔfrɛɛ Yoab sɛ ɔrebɛsoma no ɔhene nkyɛn, nso Yoab amma. Na ɔsomaa ne mprenu so, nso wamma. </content>
        </verse>
        <verse num="30">
            <content>Na ɔka kyerɛɛ n’asomfoɔ sɛ: Monhwɛ, Yoab afuo wɔ me deɛ ho na ɔwɔ atokoɔ wɔ hɔ, monkɔ nkɔto mu gya. Na Absalom nkoa no kɔtoo afuo no mu gya. </content>
        </verse>
        <verse num="31">
            <content>Ɛnna Yoab sɔre baa Absalom nkyɛn efie bɛka kyerɛɛ no sɛ: Adɛn nti na wo nkoa de ogya akɔto m’afuo a mewɔ no mu? </content>
        </verse>
        <verse num="32">
            <content>Na Absalom ka kyerɛɛ Yoab sɛ: Hwɛ, masoma ama wɔaba wo nkyɛn sɛ: Bra ha na mensoma wo ɔhene nkyɛn sɛ: Ɛdeɛn nti na mefiri Gesur mebaeɛ? Ɛyɛ ma me sɛ anka meda so mewɔ hɔ. Na afei mɛhunu ɔhene anim; na sɛ ɛso bi da me so a, ɔnku me. </content>
        </verse>
        <verse num="33">
            <content>Ɛnna Yoab kɔɔ ɔhene nkyɛn kɔka kyerɛɛ no, na ɔfrɛɛ Absalom, na ɔbaa ɔhene nkyɛn, na ɔbɔɔ ne mu ase wɔ ɔhene anim, na ɔhene yɛɛ Absalom atuu.</content>
        </verse>
        <note kind="CROSS_REFERENCES">
            <content kind="REF_VERSE_START">7</content>
            <content>: Deut 19.11-13</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 1 Sa 14.45; 1 Ah 1.52</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Hes 18.23</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: 2 Sa 19.27</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: 2 Sa 14.17</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: 2 Sa 13.37 </content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: 2 Sa 13.1</content>
        </note>
    </chapter>
    <chapter num="15">
        <verse num="1">
            <content> </content>
            <content> Na yei akyiri no, Absalom siesiee teaseɛnam ne apɔnkɔ fae, ne mmarima aduonum a wɔbɛwɛn no. </content>
        </verse>
        <verse num="2">
            <content>Na Absalom sɔre anɔpahema kɔgyina kuro no pono ano kwan ho. Na obiara a ɔwɔ asɛm bi na ɔreba ɔhene nkyɛn abɛdie no, Absalom frɛ no bisa no sɛ: Kuro bɛn so na wofire? Na sɛ ɔbua sɛ: Israel mmusuakuo bi mu na w’akoa fire, a, </content>
        </verse>
        <verse num="3">
            <content>ɛnna Absalom bɛka akyerɛ no sɛ: Hwɛ, wo nsɛm yɛ na ɛtene, nanso obi nni hɔ a ɔhene ayi no a ɔbɛtie ama woɔ. </content>
        </verse>
        <verse num="4">
            <content>Absalom toa so ka sɛ: Na anka meyɛ asase yi so temmufoɔ, me nkyɛn na anka obiara a ɔwɔ asɛm bi anaa atemmudeɛ bi bɛba na mabu no atɛntenenee. </content>
        </verse>
        <verse num="5">
            <content>Na sɛ obi twe pini no bɛbɔ ne mu ase a, ɔtene ne nsa sɔ ne mu yɛ no atuu. </content>
        </verse>
        <verse num="6">
            <content>Na saa na na Absalom yɛ Israelfoɔ a wɔba ɔhene nkyɛn asennie nyinaa, na Absalom de nyaa Israel mmarima baa n’afa.</content>
            <content> </content>
        </verse>
        <verse num="7">
            <content>Na mfirinhyia nnan twaa mu no, Absalom ka kyerɛɛ ɔhene sɛ: Mesrɛ wo, ma menkɔ menkɔma m’aboadeɛ a mede mehyɛɛ AWURADE bɔ wɔ Hebron. </content>
        </verse>
        <verse num="8">
            <content> Ɛfiri sɛ metenaa Gesur wɔ Aram no, w’akoa hyɛɛ bɔ sɛ: Sɛ AWURADE de me sane ba Yerusalem a, ɛnneɛ mɛsom AWURADE. </content>
        </verse>
        <verse num="9">
            <content> Na ɔhene ka kyerɛɛ no sɛ: Fa asomdwoeɛ kɔ. Na ɔsii mu kɔɔ Hebron. </content>
        </verse>
        <verse num="10">
            <content>Na Absalom somasomaa akwansrafoɔ maa wɔkɔɔ Israel mmusuakuo nyinaa mu kodɛɛ sɛ: Mote totorobɛnto nka ara pɛ a, monka sɛ: Absalom adi hene wɔ Hebron. </content>
        </verse>
        <verse num="11">
            <content>Na mmarima ahanu a wɔfrɛɛ wɔn firi Yerusalem kaa Absalom ho kɔe; na wɔn deɛ, wɔkɔɔ ɔkɔ hunu, na wɔnnim ho hwee. </content>
        </verse>
        <verse num="12">
            <content> Na Absalom soma maa wɔkɔhyiaa Giloni Ahitofel, Dawid fotufoɔ, firii ne kuro Gilo mu, berɛ a ɔrebɔ afɔdeɛ no; na atirisopam no mu yɛɛ den, na nnipa a wɔwɔ Absalom nkyɛn no kɔɔ so dɔɔso ara.</content>
            <content> </content>
        </verse>
        <verse num="13">
            <content>Na ɔbɔfoɔ bi baa Dawid nkyɛn bɛkaa sɛ: Israel mmarima akoma di Absalom akyi. </content>
        </verse>
        <verse num="14">
            <content> Ɛnna Dawid ka kyerɛɛ ne nkoa a wɔne no wɔ Yerusalem nyinaa sɛ: Monsɔre mma yɛnnwane, na Absalom ammɛku yɛn. Monyɛ ntɛm ma yɛnkɔ, na wammɛto yɛn anyɛ yɛn bɔne bi, na wamfa nkrantɛ ano ammɛbɔ kuro yi. </content>
        </verse>
        <verse num="15">
            <content>Na ɔhene nkoa no ka kyerɛɛ ɔhene sɛ: Sɛdeɛ me wura ɔhene pɛ nyinaa no, hwɛ, wo nkoa bɛyɛ. </content>
        </verse>
        <verse num="16">
            <content>Ɛnna ɔhene firii adie na ne fiefoɔ nyinaa dii n’akyi; na ɔhene gyaa ne mpenafoɔ du sɛ wɔnhwɛ fie no. </content>
        </verse>
        <verse num="17">
            <content>Na ɔhene firii adi, na ɔman no nyinaa dii n’akyi, na wɔkɔgyinaa ɛdan bi a ɛtwa toɔ ho. </content>
        </verse>
        <verse num="18">
            <content> Na ne nkoa nyinaa sene faa ne nkyɛn; na Keretifoɔ nyinaa, Peletifoɔ nyinaa ne Gatfoɔ nyinaa, mmarima ahansia a wɔdii n’akyi firi Gat baeɛ no bɛtwaa mu ɔhene anim.</content>
            <content> </content>
        </verse>
        <verse num="19">
            <content> </content>
            <content> Ɛnna ɔhene ka kyerɛɛ Gatni Itai sɛ: Adɛn nti na wo nso wone yɛn rekorɔ? Sane kɔ, na kɔtena ɔhene nkyɛn, na woyɛ ɔnanani ne wo kuro mu ɔtukɔni nso. </content>
        </verse>
        <verse num="20">
            <content>Nnora nko ara na wobaeɛ, na ɛnnɛ memma wo ne yɛn nkɔkyini? Na me deɛ, merekɔ deɛ mennim; sane, na fa wo nuanom nso ka wo ho sane kɔ AWURADE adɔeɛ ne ne nokorɛ mu. </content>
        </verse>
        <verse num="21">
            <content>Na Itai buaa ɔhene sɛ: Sɛ AWURADE te aseɛ na me wura ɔhene nso te aseɛ yi, faako a me wura ɔhene bɛtena no, ewuo mu oo, nkwa mu oo, ɛhɔ ara na w’akoa nso bɛtena! </content>
        </verse>
        <verse num="22">
            <content>Ɛnna Dawid ka kyerɛɛ Itai sɛ: Bra bɛsene! Na Gatni Itai ne ne mmarima nyinaa ne mmɔfra a wɔka ne ho no nyinaa bɛtwaa mu. </content>
        </verse>
        <verse num="23">
            <content> Na asase no sofoɔ nyinaa de nne kɛseɛ sui, na ɔman no nyinaa twaa mu kɔe, na ɔhene twaa asuo Kidron, na ɔman no nyinaa twae a wɔn ani kyerɛ ɛserɛ no so.</content>
            <content> </content>
        </verse>
        <verse num="24">
            <content>Na hwɛ, Abiatar baeɛ na Sadok nso nie, a Lewifoɔ nyinaa ka ne ho. Wɔso Nyankopɔn apam adaka no, na wɔsoɛɛ Nyankopɔn adaka no sii hɔ, na wɔamfa bio kɔsii sɛ ɔman no nyinaa firii kuro no mu twaa mu wieeɛ ansa. </content>
        </verse>
        <verse num="25">
            <content>Na ɔhene ka kyerɛɛ Sadok sɛ: Fa Nyankopɔn adaka no sane kɔ kuro no mu. Sɛ menya AWURADE anim adom a, ɔde me bɛsane aba, na wama mabɛhu no ne ne tenabea bio. </content>
        </verse>
        <verse num="26">
            <content> Na sɛ ɔka sɛ: Mempɛ wo a, hwɛ, menie, ma no nyɛ me sɛdeɛ ɛyɛ wɔ n’ani soɔ. </content>
        </verse>
        <verse num="27">
            <content> Na ɔhene ka kyerɛɛ Ɔsɔfoɔ Sadok sɛ: Sɛ woahunu, sane kɔ kuro no mu dwoodwoo, na wo ba Ahimaas ne Abiatar ba Yonatan, mo mma baanu no ne mo ntena. </content>
        </verse>
        <verse num="28">
            <content>Monhwɛ, mɛtwentwɛn me nan ase ɛserɛ so mpaperɛ mu akɔsi sɛ asɛm a mobɛka akyerɛ me bɛfiri mo nkyɛn aba. </content>
        </verse>
        <verse num="29">
            <content>Ɛnna Sadok ne Abiatar de Nyankopɔn adaka no sane baa Yerusalem, na wɔbɛtenaa hɔ.</content>
            <content> </content>
        </verse>
        <verse num="30">
            <content>Na Dawid foroo Ngo-bepɔ no, na ɔreforɔ no na ɔresu, na wakata ne ti, na ɔnhyɛ mpaboa, na ɔman a wɔne no nam no nyinaa akatakata wɔn ti, na wɔreforɔ no, na wɔresu. </content>
        </verse>
        <verse num="31">
            <content>Na obi ka kyerɛɛ Dawid sɛ: Ahitofel fra wɔn a wɔne Absalom apam no mu. Na Dawid bɔɔ mpaeɛ sɛ: AWURADE, mesrɛ wo, ma Ahitofel agyinatuo nnane nkwaseasɛm.</content>
            <content> </content>
        </verse>
        <verse num="32">
            <content>Na Dawid duruu bepɔ no atifi deɛ wɔsɔre Onyankopɔn no, hwɛ, Arkini Husai bɛhyiaa no a, wasunsuane n’atadeɛ mu na dɔteɛ gu n’atifi. </content>
        </verse>
        <verse num="33">
            <content>Na Dawid ka kyerɛɛ no sɛ: Sɛ wo ne me sene kɔ a, wobɛyɛ adesoa ama me. </content>
        </verse>
        <verse num="34">
            <content> Na sɛ wosane kɔ kuro no mu kɔka kyerɛ Absalom sɛ: Ɔhene, mɛyɛ w’akoa sɛdeɛ akane no meyɛɛ w’agya akoa no, na afei deɛ, mɛyɛ w’akoa, a, wobɛma Ahitofel agyinatuo no ayɛ ɔkwa ama me. </content>
        </verse>
        <verse num="35">
            <content>Na Asɔfoɔ Sadok ne Abiatar nni wo nkyɛn hɔ anaa? Enti asɛm biara a wobɛte no ahemfie no, ka kyerɛ asɔfoɔ Sadok ne Abiatar. </content>
        </verse>
        <verse num="36">
            <content> Hwɛ, wɔn mma baanu no, Sadok ba Ahimaas, ne Abiatar ba Yonatan wɔ wo nkyɛn hɔ, na wɔn so na momma asɛm biara a mobɛteɛ mfa nnuru me nkyɛn. </content>
        </verse>
        <verse num="37">
            <content> Na Dawid adamfo Husai baa kuro no mu, ɛberɛ korɔ a na Absalom rehyɛne Yerusalem mu no.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Ah 1.5 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Gye 28.20; 2 Sa 13.38</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 1 Sa 20.42</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 2 Sa 23.34</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Dwom 3.1</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 2 Sa 8.18</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: 2 Sa 18.2 </content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Yoh 18.1</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: 2 Sa 10.12; 1 Sa 3.18</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: 1 Ah 1.42</content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: 2 Sa 17.7</content>
        </note>
        <note kind="CROSS_REFERENCES">
            <content kind="REF_VERSE_START">36</content>
            <content>: 2 Sa 17.15-17</content>
        </note>
        <note kind="CROSS_REFERENCES">
            <content kind="REF_VERSE_START">37</content>
            <content>: 1 Be 27.33</content>
        </note>
    </chapter>
    <chapter num="16">
        <verse num="1">
            <content> </content>
            <content> Na ɛberɛ a Dawid twaa mu firii bepɔ no atifi hɔ kakra no, hwɛ, Mefiboset somfoɔ Siba bɛhyiaa no; ɔde mfunumu mmienu a wɔahyehyɛ wɔn a wɔsoso paanoo mmua ahanu ne bobe aba a wɔabɔ no ntoantoa ɔha ne borɔdɔma ntoantoa ɔha ne nsa nwoma kotokuo ma. </content>
        </verse>
        <verse num="2">
            <content>Na ɔhene bisaa Siba sɛ: Wode yeinom rebɛyɛ dɛn? Na Siba se: Mfunumu yi, wɔmfa mma ɔhene fiefoɔ na wɔntena so, na paanoo ne nnuaba yi, mmeranteɛ no nni, na nsa yi nso, wɔmfa mma wɔn a wɔabrɛ ɛserɛ soɔ na wɔnnom. </content>
        </verse>
        <verse num="3">
            <content> Na ɔhene bisaa sɛ: Na ɛhe na wo wura ba no wɔ? Na Siba buaa ɔhene sɛ: Ɔte Yerusalem, na deɛ ɔreka ne sɛ: Ɛnnɛ Israel fie bɛdane m’agya ahennie ama me. </content>
        </verse>
        <verse num="4">
            <content>Ɛnna ɔhene ka kyerɛɛ Siba sɛ: Hwɛ, deɛ ɛyɛ Mefiboset deɛ nyinaa yɛ wo dea. Na Siba kaa sɛ: Mebɔ me mu ase ma wo, na ma mennya me wura ɔhene anim adom.</content>
            <content> </content>
        </verse>
        <verse num="5">
            <content> </content>
            <content> Na Ɔhene Dawid duruu Bahurim no, ɔbarima bi a ɔfiri Saulo abusua mu a wɔfrɛ no Simei a ɔyɛ Gera ba firii adi baa hɔ; na ɔreba no, na ɔredome. </content>
        </verse>
        <verse num="6">
            <content>Na ɔpaa Dawid ne n’asomfoɔ nyinaa aboɔ; nso na ɔman no nyinaa ne mmarima akofoɔ no nyinaa wowɔ ne nifa ne ne benkum. </content>
        </verse>
        <verse num="7">
            <content>Na Simei redome no, sɛ ɔkaeɛ nie: Firi adi, firi adi, mogyapɛfoɔ, onipa huhuni! </content>
        </verse>
        <verse num="8">
            <content>AWURADE atua wo Saulo a wobɛdii n’adeɛ no fie mogya nyinaa so ka, na AWURADE de ahennie no ahyɛ wo ba Absalom nsa, na hwɛ, w’asotwe mu na woda yi, ɛfiri sɛ woahwie mogya agu!</content>
            <content> </content>
        </verse>
        <verse num="9">
            <content> </content>
            <content> Ɛnna Seruia ba Abisai ka kyerɛɛ ɔhene sɛ: Adɛn nti na ɔkraman funu yi dome me wura ɔhene yi? Ma menkɔ menkɔtwa ne tiri ɛ! </content>
        </verse>
        <verse num="10">
            <content>Na ɔhene kaa sɛ: Ɛdeɛn na me ne mo Seruia mma wɔ yɛ? Ma no nnome ara, na sɛ AWURADE ase no sɛ: Dome Dawid! a, hwan na ɔbɛka akyerɛ no sɛ: Adɛn nti na woreyɛ sei? </content>
        </verse>
        <verse num="11">
            <content>Na Dawid ka kyerɛɛ Abisai ne ne nkoa sɛ: Hwɛ, me ba a ɔfiri me yam na ɔrehwehwɛ me aku me yi, na kampɛsɛ Benyaminni yi. Monnyaa no mma no nnome, ɛfiri sɛ AWURADE na wahyɛ no. </content>
        </verse>
        <verse num="12">
            <content>Ebia AWURADE bɛhwɛ m’amanehunu, na AWURADE de papa ahyɛ me nnome a ɔredome me nnɛ yi ananmu. </content>
        </verse>
        <verse num="13">
            <content>Na Dawid ne ne nnipa no nam kwan no so rekorɔ no, na Simei nso nam bepɔ no ho ntentensoɔ rekɔ; na ɔrekorɔ no, na ɔredome ara paa no aboɔ, na ɔtoo mfuturo peteeɛ. </content>
        </verse>
        <verse num="14">
            <content>Na ɔhene ne nnipa a wɔka ne ho no nyinaa durui Yordan ho no; na wɔabrɛ, na wɔhomee wɔ hɔ.</content>
            <content> </content>
        </verse>
        <verse num="15">
            <content>Na Absalom ne Israel mmarima nyinaa baa Yerusalem, na Ahitofel ka ne ho. </content>
        </verse>
        <verse num="16">
            <content> Na Arkini Husai a ɔyɛ Dawid adamfo baa Absalom nkyɛn no, Husai kyeaa Absalom sɛ: Ɔhene tiri nkwa, ɔhene tiri nkwa! </content>
        </verse>
        <verse num="17">
            <content>Na Absalom bisaa Husai sɛ: W’adɔeɛ a wode yɛ w’adamfo nie? Adɛn nti na wo ne w’adamfo no ankorɔ? </content>
        </verse>
        <verse num="18">
            <content>Na Husai ka kyerɛɛ Absalom sɛ: Dabi, na deɛ AWURADE ne ɔman yi ne Israel mmarima nyinaa afa no no, ɔno na mɛyɛ ne deɛ na me ne no atena. </content>
        </verse>
        <verse num="19">
            <content>Bio nso, hwan na mɛsom no? Ɛnyɛ ne ba? Sɛdeɛ mesom w’agya no, saa ara na mɛyɛ no w’anim.</content>
            <content> </content>
        </verse>
        <verse num="20">
            <content>Ɛnna Absalom ka kyerɛɛ Ahitofel sɛ: Tu yɛn fo wɔ deɛ yɛnyɛ ho ɛ. </content>
        </verse>
        <verse num="21">
            <content> Na Ahitofel ka kyerɛɛ Absalom sɛ: Kɔ ne w’agya mpenafoɔ a ɔgyaa wɔn sɛ wɔnhwɛ fie no nna, na Israel nyinaa nte sɛ woama wo ho abɔn w’agya, na wɔn a wɔwɔ wo nkyɛn nyinaa nsa bɛyɛ den. </content>
        </verse>
        <verse num="22">
            <content> Ɛnna wɔsii Absalom ntomadan, aban no atifi, na Absalom ne n’agya mpenafoɔ no daeɛ, Israel nyinaa anim. </content>
        </verse>
        <verse num="23">
            <content>Na Ahitofel ɛfo a ɔtuu no nna no mu yɛɛ wɔn sɛ obi kɔbisa Nyankopɔn hɔ adeɛ, na saa na na Ahitofel afotuo nyinaa teɛ ma Dawid ne Absalom.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 2 Sa 9.2 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 2 Sa 19.26</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Ah 2.8; Eks 22.28 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 1 Sa 26.8 </content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: 2 Sa 15.37; 1 Sa 10.24</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: 2 Sa 15.16</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: 2 Sa 12.11; Lew 18.8</content>
        </note>
    </chapter>
    <chapter num="17">
        <verse num="1">
            <content> </content>
            <content> Bio, Ahitofel ka kyerɛɛ Absalom sɛ: Ma menkɔyi mmarima mpem dummienu, na mensɔre menkɔti Dawid anadwo yi, </content>
        </verse>
        <verse num="2">
            <content>mɛkɔ no so wɔ berɛ a wabrɛ na ne nsam agoɔ, na makɔ yi no ehu, ɛbɛma wɔn a wɔka ne ho nyinaa adwane, na makum ɔhene no nko. </content>
        </verse>
        <verse num="3">
            <content>Na afei mede nnipa no nyinaa masane mabrɛ wo, sɛdeɛ wɔde ayeforɔ ba ne kunu nkyɛn; na onipa baako pɛ na worehwehwɛ no aku no, na ɔman no nyinaa bɛyɛ komm. </content>
        </verse>
        <verse num="4">
            <content>Na asɛm no tɔɔ Absalom ne Israel mpanimfoɔ nyinaa aso mu.</content>
            <content> </content>
        </verse>
        <verse num="5">
            <content> </content>
            <content> Na Absalom kaa sɛ: Kɔfrɛ Arkini Husai nso bra, na yɛntie deɛ ɛwɔ ɔno nso anomu. </content>
        </verse>
        <verse num="6">
            <content>Na Husai baa Absalom nkyɛn no, Absalom ka kyerɛɛ no sɛ: Sɛ Ahitofel aka nie. Yɛnni n’asɛm no so anaa? Sɛ ɛnte saa a, wo nso ka bi. </content>
        </verse>
        <verse num="7">
            <content>Husai ka kyerɛɛ Absalom sɛ: Ɛfo a Ahitofel tuu seesei yi deɛ, ɛnyɛ. </content>
        </verse>
        <verse num="8">
            <content>Na Husai kaa sɛ: Wo ara wonim w’agya ne ne mmarima sɛ wɔyɛ ahoɔdenfoɔ, na wɔn bo ahuri sɛ sisire a wɔafa ne mma wiram, na w’agya nso yɛ dɔmmarima, na ɔne nkurɔfoɔ no renna anadwo yi. </content>
        </verse>
        <verse num="9">
            <content>Hwɛ, sɛsɛɛ wakɔhunta amena bi mu anaa baabi. Na sɛ mfitiaseɛ no wɔn mu bi totɔ a, obiara a ɔbɛteɛ no bɛka sɛ: Nnipa a wɔdi Absalom akyire no adi nkoguo. </content>
        </verse>
        <verse num="10">
            <content>Na deɛ ɔyɛ ɔbarima na n’akoma te sɛ gyata akoma mpo, ehu nti, ɔbɛhodwo. Na Israel nyinaa nim sɛ w’agya yɛ dɔmmarima na wɔn a wɔka ne ho nso yɛ akofoɔ. </content>
        </verse>
        <verse num="11">
            <content>Enti meretu wo fo sɛ: Boaboa Israel nyinaa ano firi Dan kɔsi Beer-seba wɔ wo nkyɛn sɛ mpoano anwea dodoɔ, na wo ara kɔ sa no. </content>
        </verse>
        <verse num="12">
            <content>Ɛno na sɛ yɛkɔto no baabiara a yɛbɛhu no a, yɛato ahyɛ ne so sɛdeɛ bosuo gu fam, na ɔno ne mmarima a wɔka ne ho no mu baako mpo anka. </content>
        </verse>
        <verse num="13">
            <content>Nanso sɛ ɔtwe ne ho kɔ kuro bi mu a, Israel nyinaa de ntampehoma bɛto kuro no ho, na yɛatwe akɔ bɔnhwa mu akɔsi sɛ wɔrenhunu ɔboɔ ketewa baako mpo wɔ hɔ. </content>
        </verse>
        <verse num="14">
            <content> Ɛnna Absalom ne Israel mmarima nyinaa kaa sɛ: Arkini Husai afotuo no yɛ sene Ahitofel deɛ no. Na AWURADE na ahyɛ sɛ wɔmma Ahitofel afotu pa no nyɛ ɔkwa, na AWURADE de bɔne aba Absalom so.</content>
            <content> </content>
        </verse>
        <verse num="15">
            <content>Ɛnna Husai ka kyerɛɛ Asɔfoɔ Sadok ne Abiatar sɛ: Ɛfo a Ahitofel atu Absalom ne Israel mpanimfoɔ nie, na ɛfo a me nso matuo nie. </content>
        </verse>
        <verse num="16">
            <content>Na afei monsoma ntɛm na wɔnkɔka nkyerɛ Dawid sɛ: Ntena ɛserɛ so mpaperɛ mu anadwo yi, na twa mmom na twa korɔ, na wɔammɛtɔre ɔhene ne nkurɔfoɔ a wɔka ne ho nyinaa ase. </content>
        </verse>
        <verse num="17">
            <content> Nso na Yonatan ne Ahimaas tete En-rogel, na abaawa bi kɔka kyerɛɛ wɔn deɛ wɔnkɔka nkyerɛ Ɔhene Dawid, ɛfiri sɛ na wɔntumi nkɔ kuro no mu mma wɔnhu wɔn. </content>
        </verse>
        <verse num="18">
            <content>Nso aberanteɛ bi kɔhunuu wɔn, na ɔkɔka kyerɛɛ Absalom. Na wɔn baanu no firii hɔ ntɛm kɔduruu Bahurim barima bi fie, na ɔwɔ abura n’adihɔ, na wɔsiane kɔtɛɛ mu. </content>
        </verse>
        <verse num="19">
            <content>Na ɔbaa no faa nkatasoɔ bi de kataa abura no ano, na ɔde atokoɔ a wɔasie trɛtrɛɛ so na obiara anhunu hwee. </content>
        </verse>
        <verse num="20">
            <content>Na Absalom asomfoɔ no duruu ɔbaa no nkyɛn efie hɔ no, wɔbisaa sɛ: Ɛhe na Ahimaas ne Yonatan wɔ? Na ɔbaa no kaa sɛ: Wɔatwa asuwa no kɔ. Na wɔhwehwɛɛ wɔn; na wɔanhu wɔn no, wɔsane baa Yerusalem.</content>
            <content> </content>
        </verse>
        <verse num="21">
            <content>Na wɔn korɔ akyiri no, mmarima no firi abura no mu firii adi, na wɔkɔ kɔka kyerɛɛ Ɔhene Dawid sɛ: Monsɔre nkɔtwa asuo no ntɛm, na ɛfo a Ahitofel atu wɔ mo ho nie. </content>
        </verse>
        <verse num="22">
            <content>Ɛnna Dawid ne nkurɔfoɔ a wɔka ne ho no nyinaa sɔre kɔtwaa Yordan no; adeɛ kyee anɔpa no, na wɔn mu baako mpo nkae a ɔnnya ntwaa Yordan.</content>
            <content> </content>
        </verse>
        <verse num="23">
            <content> </content>
            <content> Na Ahitofel hunuu sɛ wɔanni n’afotuo soɔ no, ɔhyehyɛɛ n’afunumu, na ɔsɔre kɔɔ ne fie, wɔ ne kurom. Na ɔtotoo ne fie wieeɛ no, ɔkɔsɛnee ne mene wuiɛ, na wɔsiee no n’agya da mu.</content>
            <content> </content>
        </verse>
        <verse num="24">
            <content>Na Dawid duruu Mahanaim. Na Absalom ne Israel mmarima no nyinaa kɔtwaa Yordan. </content>
        </verse>
        <verse num="25">
            <content> Na Absalom de Amasa sii Yoab ananmu hyɛɛ asraafoɔ dɔm no so. Amasa yɛ ɔbarima a wɔfrɛ no Yitra, Israelni a ɔkɔɔ Nahas babaa Abigail a ɔyɛ Yoab ne na Seruia nua ho no, ba. </content>
        </verse>
        <verse num="26">
            <content>Na Absalom ne Israel kɔkyeree nsraban wɔ Gilead asase so.</content>
            <content> </content>
        </verse>
        <verse num="27">
            <content> </content>
            <content> Na Dawid duruu Mahanaim no, Nahas ba Sobi a ɔfiri Amonfoɔ Raba, ne Amiel ba Makir a ɔfiri Lo-debar, ne Gileadni Barsilai a ɔfiri Rogelim no </content>
        </verse>
        <verse num="28">
            <content>de mpa, nyowa, nkukuo, atokoɔ, esiam, nkyeweɛ, asɛ, asedua, </content>
        </verse>
        <verse num="29">
            <content> ɛwoɔ, nufosuo ani sradeɛ ne anantwie nufosuo a akyenkyen mua brɛɛ Dawid ne nkurɔfoɔ a wɔka ne ho no sɛ wɔnni, na wɔse: Ɛkɔm de nkurɔfoɔ no, na wɔabrɛ, na sukɔm ade wɔn ɛserɛ so.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Dwom 71.11 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 2 Sa 16.16 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 2 Sa 15.31, 34</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: 1 Ah 1.9</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Mat 27.5 </content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: 2 Sa 19.13</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: 2 Sa 9.4; 1 Ah 2.7 </content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: 2 Sa 16.2</content>
        </note>
    </chapter>
    <chapter num="18">
        <verse num="1">
            <content>Afei Dawid kanee ɛdɔm a wɔka ne ho no, na ɔde mpem mpem so asafohene ne ɔha ha so asafohene sisii wɔn so. </content>
        </verse>
        <verse num="2">
            <content> Na Dawid gyaa ɛdɔm no kwan de abupɛn mmiɛnsa mu baako hyɛɛ Yoab nsa, na ɔde baako hyɛɛ Seruia ba Abisai, Yoab nua, nsa, na ɔde baako hyɛɛ Gatni Itai nsa. Na ɔhene ka kyerɛɛ ɛdɔm no sɛ: Fire na me nso mene mo bɛfiri akorɔ. </content>
        </verse>
        <verse num="3">
            <content>Na ɛdɔm no kaa sɛ: Ɛnne yɛn nnkɔ, na sɛ dwane na yɛdwane a, wɔrennwene yɛn ho; na sɛ yɛn mu fa totɔ nso a, wɔrennwene yɛn ho, na wote sɛ yɛn mu mpem du; na enti ɛyɛ sɛ wo firi kuro no mu di boa yɛn. </content>
        </verse>
        <verse num="4">
            <content>Na ɔhene ka kyerɛɛ wɔn sɛ: Deɛ ɛyɛ wɔ mo ani soɔ no, mɛyɛ. Na ɔhene gyinaa kuro pono no nkyɛn, na ɛdɔm no nyinaa firii adi, ɔha ha ne mpem mpem so. </content>
        </verse>
        <verse num="5">
            <content> Na ɔhene hyɛɛ Yoab ne Abisai ne Itai sɛ: Mo ne aberanteɛ Absalom no nni no brɛɛ mma me! Na ɔhene rehyɛ asafohene nyinaa Absalom ho no, ɔman no nyinaa teeɛ.</content>
            <content> </content>
        </verse>
        <verse num="6">
            <content>Na ɛdɔm no firii adi kɔɔ wiram kɔhyiaa Israel; na wɔkoo wɔ Efraim kwaeɛ mu. </content>
        </verse>
        <verse num="7">
            <content>Na wɔkaa Israel dɔm no gui, Dawid nkoa no anim, na ekum kɛseɛ baa hɔ da no, nnipa mpem aduonu. </content>
        </verse>
        <verse num="8">
            <content>Na ɔko no trɛɛ wɔ asase no nyinaa ani, na ɛdɔm no mu wɔn a wɔwuu kwaeɛ no mu dɔɔso sene wɔn a wɔwuu nkrantɛ ano da no.</content>
            <content> </content>
        </verse>
        <verse num="9">
            <content>Na Absalom hyiaa Dawid mmarima no; nso na Absalom te afunumupɔnkɔ so, na afunumupɔnkɔ no de no faa odum kɛseɛ bi mman kusuu ase, na ne tirinwi kɔsɔɔ odum no dubaa so maa no sensɛnee ɔsoro ne fam ntam, na afunumupɔnkɔ a ɔwɔ n’aseɛ no gyaa ne hɔ kɔe. </content>
        </verse>
        <verse num="10">
            <content>Na ɔbarima bi kɔhunui, na ɔkɔka kyerɛɛ Yoab sɛ: Hwɛ makɔhunu Absalom sɛ ɔsɛne odum bi soɔ. </content>
        </verse>
        <verse num="11">
            <content>Na Yoab ka kyerɛɛ ɔbarima a ɔka kyerɛɛ no no sɛ: Saa! Wohunuu no no, adɛn nti na woammɔ no anhwe fam hɔ? Na anka mɛma wo dwetɛ du ne abɔsoɔ. </content>
        </verse>
        <verse num="12">
            <content> Nanso ɔbarima no ka kyerɛɛ Yoab sɛ: Sɛ wokari dwetɛ apem gu me nsam mpo a, merentene me nsa menka ɔhene ba no; na yɛn aso mu na ɔhene hyɛɛ wo, Abisai ne Itai sɛ: Monhwɛ yie, obiara biara, aberanteɛ Absalom no ho. </content>
        </verse>
        <verse num="13">
            <content>Anaasɛ, sɛ anka metwa ne kra ho nkontompo a, (nso asɛm biara nhunta ɔhene), wo deɛ, anka wobɛpa m’akyi agyina akyiri. </content>
        </verse>
        <verse num="14">
            <content>Na Yoab kaa sɛ: Merentwentwɛn me nan ase w’anim saa. Na ɔfaa mpɛmɛ mmiɛnsa kurae, na ɔde kɔwowɔɔ Absalom akoma mu berɛ a ɔda so yɛ anikan odum no so. </content>
        </verse>
        <verse num="15">
            <content>Na mmeranteɛ du a wɔkura Yoab akodeɛ twaa Absalom ho hyiae, na wɔbobɔɔ no kumm no.</content>
            <content> </content>
        </verse>
        <verse num="16">
            <content>Ɛnna Yoab hyɛnee totorobɛnto, na ɛdɔm no nyinaa sane firii Israel akyi die; na Yoab siankaa ɛdɔm no. </content>
        </verse>
        <verse num="17">
            <content>Na wɔyii Absalom de no too kwaeɛ mu hɔ amena kɛseɛ bi mu, na wɔboaboaa aboɔkuo kɛseɛ pa ano guu ne so. Na Israel nyinaa dwanedwane kokɔɔ wɔn ntomadan mu. </content>
        </verse>
        <verse num="18">
            <content>Nso Absalom te aseɛ no, ɔsii nkaeɛ dum bi a ɛwɔ ɔhene bonhwa mu fae, a ɔkaa sɛ: Menni ɔbabarima a wɔde no bɛkae me din. Na ɔde ne din too odum no, na wɔfrɛ no Absalom nsɛnkyerɛnneɛ de bɛsi nnɛ.</content>
            <content> </content>
        </verse>
        <verse num="19">
            <content> </content>
            <content> Ɛnna Sadok ba Ahimaas kaa sɛ: Ma mentu mmirika menkɔbɔ ɔhene kaseɛ pa yi, sɛ AWURADE agye no afiri n’atamfo nsam. </content>
        </verse>
        <verse num="20">
            <content>Na Yoab ka kyerɛɛ no sɛ: Ɛnyɛ wo na wobɛyɛ kaseɛbɔni nnɛ. Da foforɔ na wobɛyɛ kaseɛbɔni, na ɛnnɛ deɛ, nkɔbɔ kaseɛ biara, ɛfiri sɛ ɔhene ba atɔ. </content>
        </verse>
        <verse num="21">
            <content>Na Yoab ka kyerɛɛ Kusni no sɛ: Kɔ na kɔka deɛ woahunu kyerɛ ɔhene. Na Kusni no bɔɔ ne mu ase maa Yoab, na ɔtuu mmirika kɔeɛ. </content>
        </verse>
        <verse num="22">
            <content>Ɛnna Sadok ba Ahimaas kɔɔ so ka kyerɛɛ Yoab bio sɛ: Ɛyɛ dɛn ara a, ma me nso mentu mmirika menni Kusni no akyi. Na Yoab kaa sɛ: Me ba, adɛn nti na worebɛtu mmirika yi? Ɛnyɛ kaseɛ a ɛbɛma biribi afiri mu aba ama woɔ. </content>
        </verse>
        <verse num="23">
            <content>Na ɔkaa sɛ: Ɛyɛ dɛn ara a, mɛtu mmirika. Na ɔka kyerɛɛ no sɛ: Tu ɛ! Ɛnna Ahimaas tuu mmirika faa nsunoa kwan so kɔsianee Kusni no ho.</content>
            <content> </content>
        </verse>
        <verse num="24">
            <content>Na Dawid te kuro no apono mmienu no ntam. Na ɔwɛmfoɔ no kɔɔ kuro pono no atifi, ɔfasuo no so, na ɔmaa n’ani so hwɛe, na ɔhunuu ɔbarima bi a ne nko ara de mmirika reba. </content>
        </verse>
        <verse num="25">
            <content>Na ɔwɛmfoɔ no teaa mu ka kyerɛɛ ɔhene. Na ɔhene kaa sɛ: Sɛ ɛyɛ ɔno nko a, na kaseɛ bi wɔ n’anomu. Na ɔde reba ara, na ɔpinkyɛe. </content>
        </verse>
        <verse num="26">
            <content>Na ɔwɛmfoɔ no hunuu ɔbarima foforɔ sɛ ɔde mmirika reba; na ɔwɛmfoɔ no teaa mu kyerɛɛ ɔpono ano hwɛfoɔ no sɛ: Hwɛ ɔbarima foforɔ sɛ ɔde mmirika reba. Na ɔhene kaa sɛ: Ɔno nso yɛ kaseɛbɔni. </content>
        </verse>
        <verse num="27">
            <content>Na ɔwɛmfoɔ no kaa sɛ: Me deɛ, mehunu odikanfoɔ no mmirikatuo sɛ ɛte sɛ Sadok ba Ahimaas mmirikatuo. Na ɔhene kaa sɛ: Onipa pa nie, na ɔde kaseɛ pa reba.</content>
            <content> </content>
        </verse>
        <verse num="28">
            <content>Na Ahimaas teaa mu ka kyerɛɛ ɔhene sɛ: Asomdwoeɛ! Na ɔbɔɔ ne mu ase ɔhene anim, na ɔkaa sɛ: Nhyira nka AWURADE, wo Nyankopɔn a wayi nnipa a wɔmaa wɔn nsa so tiaa me wura ɔhene no ahyɛ wo nsa. </content>
        </verse>
        <verse num="29">
            <content>Na ɔhene bisaa sɛ: Aberanteɛ Absalom ho yɛ anaa? Na Ahimaas buaa sɛ: Yoab resoma ɔhene somfoɔ bi ne w’akoa no, mehunuu kitikiti kɛseɛ bi, na mennim adekodeɛ. </content>
        </verse>
        <verse num="30">
            <content>Na ɔhene kaa sɛ: Sene gyina ha! Na ɔsene kɔgyinaa hɔ.</content>
            <content> </content>
        </verse>
        <verse num="31">
            <content>Na hwɛ, Kusni no bae; na Kusni no kaa sɛ: Me wura ɔhene ntie kaseɛ, sɛ AWURADE abu atɛn ama wo nnɛ, wɔn a wɔsɔre tiaa woɔ no nyinaa ho. </content>
        </verse>
        <verse num="32">
            <content>Na ɔhene bisaa Kusni no sɛ: Aberanteɛ Absalom ho yɛ anaa? Na Kusni no se: Ma me wura ɔhene atamfoɔ ne wɔn a wɔsɔre tia woɔ pɛ wo bɔne no nyinaa nyɛ sɛ aberanteɛ no! </content>
        </verse>
        <verse num="33">
            <content>Na ɔhene ho popoe, na ɔforo kɔɔ kuro pono so pia mu, na ɔsui. Na ɔrekorɔ no, sɛ ɔkaeɛ nie: Ao, me ba Absalom, me ba, me ba Absalom! Ɛkaa me nko a, anka mesii w’ananmu wui! Ao, Absalom, me ba, me ba!</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: 2 Sa 15.19</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 2 Sa 18.12</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 2 Sa 18.5</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: 2 Sa 15.36; 17.17 </content>
        </note>
    </chapter>
    <chapter num="19">
        <verse num="1">
            <content>Wɔka kyerɛɛ Yoab sɛ: Hwɛ, ɔhene resu, na ɔretwa Absalom ho adwo. </content>
        </verse>
        <verse num="2">
            <content>Na nkonimdie no danee nnipa no nyinaa abooboodie ɛda no; na nkurɔfoɔ no tee da no sɛ ɔhene redi awerɛhoɔ ma ne ba. </content>
        </verse>
        <verse num="3">
            <content>Na nnipa no wiawiaa wɔn ho baa kuro no mu da no, sɛdeɛ ɛdɔm a wɔredwane ɔko mu wɔ ahohora mu wiawia wɔn ho no. </content>
        </verse>
        <verse num="4">
            <content>Na ɔhene deɛ, na wakata n’anim, na ɔde nne kɛseɛ teaa mu sɛ: Ao, me ba Absalom, ao, Absalom me ba, me ba! </content>
        </verse>
        <verse num="5">
            <content>Na Yoab baa ɔhene nkyɛn efie, na ɔkaa sɛ: Woahyɛ wo nkoa a ɛnnɛ wɔagye wo kra, wo mmammarima, wo mmammaa kra, wo yerenom kra ne wo mpenafoɔ kra no nyinaa aniwuo nnɛ, </content>
        </verse>
        <verse num="6">
            <content>sɛ wodɔ w’atamfoɔ na wotane w’adɔfoɔ. Na woakyerɛ nnɛ sɛ asafohene ne nkoa nyɛ hwee mma wo; na mahunu sɛ, sɛ Absalom nyaa nkwa na yɛn nyinaa wuwuiɛ a, anka wopɛ. </content>
        </verse>
        <verse num="7">
            <content>Na afei sɔre firi adi, na kɔka abotɔyam asɛm kyerɛ wo nkoa. Na medɔ Nyame sɛ, sɛ woamfiri adi a, obiara rentena wo nkyɛn anadwo yi, na ɛno mmom bɛyɛ bɔne ama wo asene bɔne biara a aba wo soɔ firi wo mmeranteberɛ mu de abɛduru sɛsɛɛ. </content>
        </verse>
        <verse num="8">
            <content>Ɛnna ɔhene sɔre bɛtenaa ase wɔ kuro pono no mu. Na wɔka kyerɛɛ ɔman no nyinaa sɛ: Hwɛ, ɔhene te kuro pono no mu. Ɛnna ɔman no nyinaa baa ɔhene anim.</content>
            <content>Na Israel deɛ, na wɔadwanedwane kɔ wɔn afie mu. </content>
        </verse>
        <verse num="9">
            <content>Na ɔman no nyinaa kasakasaa Israel mmusuakuo nyinaa mu sɛ: Ɔhene gyee yɛn firii yɛn atamfoɔ nsam, na ɔyii yɛn Filistifoɔ nsam; na afei Absalom nti wadwane afiri asase yi so. </content>
        </verse>
        <verse num="10">
            <content>Na Absalom a yɛsraa no ngo dii yɛn soɔ no nso atɔ dɔm ano; na afei adɛn nti na motwentwɛn sɛ mobɛkɔ akɔfa ɔhene asane aba yi?</content>
            <content> </content>
        </verse>
        <verse num="11">
            <content>Na Ɔhene Dawid tee deɛ Israel nyinaa aka no, ɔsoma maa wɔkɔɔ Asɔfoɔ Sadok ne Abiatar nkyɛn sɛ: Monkɔbisa nkyerɛ Yuda mpanimfoɔ sɛ: Adɛn nti na motwentwɛn mo nan ase sɛ mobɛba abɛfa ɔhene asane akɔ ne fie? </content>
        </verse>
        <verse num="12">
            <content>Me nuanom ne mo, me nnompe ne me nam ne mo, na adɛn nti na motwentwɛn mo nan ase sɛ mobɛba abɛfa ɔhene asane akorɔ? </content>
        </verse>
        <verse num="13">
            <content> Na Amasa nso, monka nkyerɛ no sɛ: Ɛnyɛ me nnompe ne me nam ne wo? Sɛ woanyɛ dɔm so safohene m’anim nna nyinaa ansi Yoab ananmu a, Onyankopɔn nyɛ me sɛɛ na ɔnkɔ so nyɛ me sɛɛ! </content>
        </verse>
        <verse num="14">
            <content>Ɔtwee Yuda mmarima nyinaa bae sɛ onipa baako, na wɔsoma maa wɔbaa ɔhene nkyɛn sɛ: Wo ne wo nkurɔfoɔ nyinaa, monsane mmra. </content>
        </verse>
        <verse num="15">
            <content>Na ɔhene sane baa Yordan ano. Na Yuda baa Gilgal sɛ wɔreba abɛhyia Ɔhene, na wɔde no atwa Yordan.</content>
            <content> </content>
        </verse>
        <verse num="16">
            <content> </content>
            <content> Na Benyaminni Gera ba Simei a ɔfiri Bahurim no yɛɛ ntɛm ne Yuda mmarima no siane ba bɛhyiaa Ɔhene Dawid, </content>
        </verse>
        <verse num="17">
            <content> na Benyamin mmarima apem ka ne ho, na Saulo fie abɔfra Siba ne ne mma dunum ne n’asomfoɔ aduonu no ne no bɛtwaa Yordan baa ɔhene anim. </content>
        </verse>
        <verse num="18">
            <content>Na kodoɔ no twa kɔɔ sɛ wɔde rekɔfa ɔhene fiefoɔ, na wɔayɛ deɛ ɛyɛ wɔ n’ani soɔ. Na ɔhene rebɛtwa Yordan no, Gera ba Simei bɔɔ ne mu ase n’anim, </content>
        </verse>
        <verse num="19">
            <content> na ɔka kyerɛɛ ɔhene sɛ: Mma me wura mmmu amumuyɛ nnto me so, na nkae deɛ w’akoa fom yɛɛ no da a me wura ɔhene firii Yerusalem no, na ɔhene mmfa nnhyɛ n’akomam. </content>
        </verse>
        <verse num="20">
            <content>Na w’akoa nim sɛ mayɛ bɔne; saa nti, hwɛ, me na madi Yosef fie nyinaa kan maba nnɛ sɛ meresiane mabɛhyia me wura ɔhene. </content>
        </verse>
        <verse num="21">
            <content>Na Seruia ba Abisai bisaa sɛ: Ɛnsɛ sɛ wɔkum Simei, sɛ wadome deɛ AWURADE asra no no anaa? </content>
        </verse>
        <verse num="22">
            <content> Na Dawid buaa sɛ: Ɛdeɛn na me ne mo Seruia mma wɔ yɛ, sɛ moyɛ sɛ atamfoɔ a wɔne me di asie nnɛ yi? Ɛnnɛ ɛsɛ sɛ wɔkum obi Israel anaa? Mennim sɛ ɛnnɛ mene Israel so hene anaa? </content>
        </verse>
        <verse num="23">
            <content>Na ɔhene ka kyerɛɛ Simei sɛ: Wɔrenku wo. Na ɔhene kaa no ne ntam.</content>
            <content> </content>
        </verse>
        <verse num="24">
            <content> </content>
            <content> Na Saulo ba Mefiboset siane ba bɛhyiaa ɔhene; na ɔnsiesiee ne nan ase, na ɔnyii ne bɔdwesɛ, na ne ntadeɛ nso ɔnsii, firi da a ɔhene kɔeɛ no de bɛsi da a ɔbaa fie asomdwoeɛ mu no. </content>
        </verse>
        <verse num="25">
            <content>Na ɔfirii Yerusalem bɛhyiaa ɔhene no, ɔhene bisaa no sɛ: Mefiboset, adɛn nti na wo ne me ankorɔ? </content>
        </verse>
        <verse num="26">
            <content>Na ɔbuaa sɛ: Ao, me wura ɔhene, me somfoɔ no na ɔdaadaa me; na wo somfoɔ ka kyerɛɛ no sɛ: Hyehyɛ afunumu na mentena no so nkɔ ne ɔhene nkɔ, ɛfiri sɛ wo somfoɔ yɛ apakye. </content>
        </verse>
        <verse num="27">
            <content> Na ɔbɛsɛee me kyerɛɛ me wura ɔhene. Na me wura ɔhene te sɛ Nyankopɔn bɔfoɔ, enti yɛ deɛ ɛyɛ wɔ w’ani soɔ. </content>
        </verse>
        <verse num="28">
            <content> Na m’agya fie nyinaa nsɛ hwee sɛ owuo mma ma me wura ɔhene, nanso wode wo somfoɔ sii wɔn a wɔdidi wo pono soɔ mu, enti kwan bɛn na mewɔ bio, nso ɛdeɛn na mede bɛsu afrɛ ɔhene bio? </content>
        </verse>
        <verse num="29">
            <content> Na ɔhene ka kyerɛɛ no sɛ: Adɛn nti na woda so ka w’asɛm yi bio? Mese: Wone Siba nkɔkyɛ asase no mu. </content>
        </verse>
        <verse num="30">
            <content>Na Mefiboset ka kyerɛɛ ɔhene sɛ: Sɛ me wura ɔhene de asomdwoeɛ anya aba ne fie yi, ma Siba mfa asase nyinaa mpo.</content>
            <content> </content>
        </verse>
        <verse num="31">
            <content> </content>
            <content> Na Gileadni Barsilai siane firii Rogelim bae, na ɔne ɔhene twaa Yordan, sɛ ɔrekɔgya no Yordan agya. </content>
        </verse>
        <verse num="32">
            <content> Nso na Barsilai abɔ akora sɛ, wadi mfirinhyia aduɔwɔtwe. Na ɔhene tenaa Mahanaim no, ɔno na ɔhwɛɛ no, na ɔyɛ ɔdefoɔ kɛseɛ. </content>
        </verse>
        <verse num="33">
            <content>Na ɔhene ka kyerɛɛ Barsilai sɛ: Wo deɛ, wo ne me ntwa nkɔ, na menhwɛ wo me nkyɛn wɔ Yerusalem. </content>
        </verse>
        <verse num="34">
            <content>Na Barsilai bisaa ɔhene sɛ: Me nkwa nna aka ahe na me ne ɔhene mforo nkɔ Yerusalem yi? </content>
        </verse>
        <verse num="35">
            <content>Madi mfirinhyia aduɔwɔtwe nnɛ, mɛhunu papa ne bɔne mu, anaasɛ w’akoa bɛte deɛ mɛdie ne deɛ mɛnom dɛ, anaasɛ mɛte nnwontofoɔ mmarima ne mmaa nne bio anaa? Na adɛn nti na wo somfoɔ nkɔ so nyɛ adesoa mma me wura ɔhene? </content>
        </verse>
        <verse num="36">
            <content>Enti wo somfoɔ bɛgya ɔhene kwan Yordan agya ara. Na adɛn nti na ɔhene de akatua yi bɛtua me? </content>
        </verse>
        <verse num="37">
            <content>Wo kyɛw nie, ma w’akoa nsane nkɔwu ne kurom, n’agya ne ne na damena ho. Na hwɛ, ma wo somfoɔ Kimham ne me wura ɔhene ntwa nkɔ, na yɛ no deɛ ɛyɛ wɔ w’ani soɔ. </content>
        </verse>
        <verse num="38">
            <content>Na ɔhene kaa sɛ: Kimham ne me ntwa nkɔ, na mɛyɛ no deɛ ɛyɛ wɔ w’ani soɔ; na biribiara a wobɛhwehwɛ no me hɔ no, mɛyɛ ama wo. </content>
        </verse>
        <verse num="39">
            <content>Na ɔman no nyinaa twaa Yordan, na ɔhene nso twae; na ɔhene yɛɛ no atuu, na ɔhyiraa no maa ɔsane kɔɔ fie.</content>
            <content> </content>
        </verse>
        <verse num="40">
            <content>Na ɔhene sene kɔɔ Gilgal; na Kimham ne no kɔe. Na Yuda man nyinaa ne Israel man fa nso de ɔhene sene kɔe. </content>
        </verse>
        <verse num="41">
            <content>Na hwɛ, Israel mmarima nyinaa baa ɔhene nkyɛn bɛbisaa ɔhene sɛ: Adɛn nti na yɛn nuanom Yuda mmarima awia wo korɔ, na wɔde ɔhene ne ne fiefoɔ ne Dawid mmarima a wɔka ne ho nyinaa akɔtwa Yordan aba? </content>
        </verse>
        <verse num="42">
            <content> Ɛnna Yuda mmarima nyinaa buaa Israel mmarima sɛ: Ɛfiri sɛ ɔhene bɛn yɛn. Na adɛn nti na asɛm yi nti mo bo huru mo yi? Yɛadi ɔhene biribi anaasɛ wakyɛ yɛn biribi anaa? </content>
        </verse>
        <verse num="43">
            <content>Na Israel mmarima no buaa Yuda mmarima sɛ: Yɛwɔ kyɛfa du ɔhene mu, na Dawid mu nso deɛ yɛwɔ sene mo. Adɛn nti na moabu yɛn ketewa, na ɛnyɛ yɛn na yɛdii kan kaa sɛ yɛde ɔhene bɛsane aba? Na Yuda mmarima nsɛm ano yɛɛ den sene Israel mmarima nsɛm no.</content>
        </verse>
        <note kind="CROSS_REFERENCES">
            <content kind="REF_VERSE_START">13</content>
            <content>: 2 Sa 17.25; 1 Be 2.16-17</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: 1 Ah 2.8 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: 2 Sa 16.1-4; 9.2, 10</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: 2 Sa 16.5</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: 2 Sa 16.10</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: 2 Sa 9.6 </content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: 2 Sa 16.3; 14.17</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: 2 Sa 9.11</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: 2 Sa 9.9-10; 16.4</content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: 1 Ah 2.7 </content>
        </note>
        <note kind="CROSS_REFERENCES">
            <content kind="REF_VERSE_START">32</content>
            <content>: 2 Sa 17.27</content>
        </note>
        <note kind="CROSS_REFERENCES">
            <content kind="REF_VERSE_START">42</content>
            <content>: 2 Sa 19.12-13</content>
        </note>
    </chapter>
    <chapter num="20">
        <verse num="1">
            <content>Na ɔbarima huhuni bi wɔ hɔ a ne din de Seba a ɔyɛ Benyaminni Bikri ba. Na ɔhyɛnee totorobɛnto sɛ:</content>
            <block_quote>
                <content>Yɛnni kyɛfa biara wɔ Dawid mu,</content>
            </block_quote>
            <block_quote>
                <content>na yɛnni agyapadeɛ Yisai ba no nkyɛn.</content>
            </block_quote>
            <block_quote>
                <content>Israel, monkɔ mo adan mu.</content>
                <content> </content>
            </block_quote>
        </verse>
        <verse num="2">
            <content>Ɛnna Israel mmarima nyinaa firii Dawid akyi kɔ kɔdii Bikri ba Seba akyire. Na Yuda mmarima deɛ, wɔbataa wɔn hene ho firi Yordan ho ara de baa Yerusalem.</content>
            <content> </content>
        </verse>
        <verse num="3">
            <content> </content>
            <content> Na Dawid baa ne fie wɔ Yerusalem. Na Dawid faa mmaa du, ne mpenafoɔ a ɔgyaa wɔn sɛ wɔnhwɛ fie no de wɔn kɔguu mmaa mu, na ɔbɔɔ wɔn akɔnhoma, na wɔn ho deɛ, wankɔ. Na wɔtoo wɔn mu kɔsii wɔn wu da maa wɔdii wɔn nkwa berɛ te sɛ deɛ wɔyɛ kuna.</content>
            <content> </content>
        </verse>
        <verse num="4">
            <content>Na ɔhene ka kyerɛɛ Amasa sɛ: Kɔfrɛfrɛ Yuda mmarima ma wɔnhyia me nnansa yi mu ara, na wo nso bra bi. </content>
        </verse>
        <verse num="5">
            <content>Na Amasa kɔɔ sɛ ɔrekɔfrɛfrɛ Yudafoɔ; na ɔkyɛre sene berɛ a wɔhyɛɛ no no. </content>
        </verse>
        <verse num="6">
            <content>Ɛnna Dawid ka kyerɛɛ Abisai sɛ: Afei deɛ, Bikri ba Seba bɛyɛ yɛn bɔne asene Absalom deɛ no mpo: Wo deɛ, fa wo wura mmarima no na ti no, na wannya afasuo nkuro no bi amfa, na wammɛha yɛn. </content>
        </verse>
        <verse num="7">
            <content>Ɛnna Yoab mmarima ne Keretifoɔ ne Peletifoɔ ne nnɔmmarima no nyinaa tu dii n’akyire; na wɔfirii Yerusalem sɛ wɔreti Bikri ba Seba. </content>
        </verse>
        <verse num="8">
            <content>Na wɔduruu Gibeon boɔ kɛseɛ no ho no, Amasa bɛfirii wɔn anim. Na Yoab deɛ, na wabɔ n’akotadeɛ a ɔhyɛ no so, ɛso na na ne nkrantɛ abɔsoɔ wɔ, ɛsɛne n’asene mu, bɔha mu; na ɔrefiri adie no, ɛworɔ tɔɔ fam. </content>
        </verse>
        <verse num="9">
            <content> Na Yoab bisaa Amasa sɛ: Me nua, wo ho yɛ anaa? Na Yoab de ne nsa nifa kɔsɔɔ Amasa bɔdwesɛ mu sɛ ɔrefe n’ano. </content>
        </verse>
        <verse num="10">
            <content> Na Amasa anhwɛ nkrantɛ a ɛkura Yoab nsam no, na ɔde wɔɔ ne yafunu mu tuee ne nsono guu fam, na wamfoa no so, na ɔwui.</content>
            <content>Na Yoab ne ne nua Abisai tii Bikri ba Seba. </content>
        </verse>
        <verse num="11">
            <content>Na Yoab mmeranteɛ no mu bi gyinaa ne nkyɛn na ɔkaa sɛ: Deɛ ɔpɛ Yoab asɛm ne deɛ ɔyɛ Dawid deɛ no, ma no nni Yoab akyi! </content>
        </verse>
        <verse num="12">
            <content>Na Amasa yantamyantam mogya mu tempɔn no so. Na obiara a ɔbɛduru hɔ sɛ n’ani bɔ no so a, na wagyina. Saa nti, ɔbarima no hunuu sɛ ɛdɔm no nyinaa gyinagyina hɔ no, ɔtwee Amasa firii tempɔn no so kɔtoo wiram na ɔde ntoma kataa ne so. </content>
        </verse>
        <verse num="13">
            <content>Na wɔyii no firii tempɔn no soɔ no, wɔn nyinaa sene kɔdii Yoab akyi tii Bikri ba Seba.</content>
            <content> </content>
        </verse>
        <verse num="14">
            <content>Na Seba faa Israel mmusuakuo nyinaa mu twaa mu kɔduruu Abel ne Bet-maaka ne Bikrifoɔ nyinaa so, na wɔhyia boaa ano ba bɛdii n’akyi. </content>
        </verse>
        <verse num="15">
            <content>Na ɛdɔm a wɔka Yoab ho no nyinaa kɔkaa no hyɛɛ Abel a ɛwɔ Bet-maaka, na wɔtotoo kuro no ho epie wɔ afasuo no akyi, na wɔpempemee afasuo no sɛ wɔredwiri agu. </content>
        </verse>
        <verse num="16">
            <content>Ɛnna ɔbaa nyansafoɔ bi firi kuro no mu teaa mu sɛ: Montie, montie! Monka nkyerɛ Yoab sɛ ɔntwe mpini ha, na me ne no nkasa. </content>
        </verse>
        <verse num="17">
            <content>Na ɔtwe pinii no no, ɔbaa no bisaa no sɛ: Ɔne Yoab anaa? Na ɔkaa sɛ: Mene no. Na ɔka kyerɛɛ no sɛ: Tie w’abaawa nsɛm yi. Na ɔkaa sɛ: Meretie. </content>
        </verse>
        <verse num="18">
            <content>Na ɔkaa sɛ: Akane no na wɔka sɛ: Wɔnkɔ abisa wɔ Abel, na wɔawie no saa. </content>
        </verse>
        <verse num="19">
            <content>Meyɛ wɔn a wɔpɛ asomdwoeɛ ne nokorɛ no mu baako, wo deɛ, worehwehwɛ akum Israel mu kuro a ɛyɛ ɛna; adɛn nti na worebɛmene AWURADE agyapadeɛ? </content>
        </verse>
        <verse num="20">
            <content>Na Yoab buaa sɛ: Ɛmpare me, ɛmpare me sɛ mɛmene anaasɛ mɛsɛeɛ. </content>
        </verse>
        <verse num="21">
            <content>Asɛm no nte saa, na ɔbarima bi a ɔfiri Efraim bepɔ soɔ a ne din de Bikri ba Seba na wama ne nsa so atia Ɔhene Dawid. Monyi ɔno nko mma, na mɛfiri kuro no ho akɔ. Na ɔbaa no ka kyerɛɛ Yoab sɛ: Hwɛ, wɔbɛto ne tiri afa ɔfasuo no so ama wo. </content>
        </verse>
        <verse num="22">
            <content>Ɛnna ɔbaa no faa nyansa kwan so kɔɔ ɔman no nyinaa nkyɛn. Na wɔtwaa Bikri ba Seba ti to twenee Yoab. Na Yoab hyɛnee totorobɛnto, na wɔfirii kuro no ho hwete kokɔɔ wɔn ntomadan mu. Na Yoab sane baa Yerusalem ɔhene nkyɛn.</content>
            <content> </content>
        </verse>
        <verse num="23">
            <content> </content>
            <content> Nso Yoab na na ɔdi Israel asraa dɔm nyinaa soɔ, na Yoiada ba Benaia di Keretifoɔ ne Peletifoɔ soɔ. </content>
        </verse>
        <verse num="24">
            <content> Na Adoram di ɛtoɔ soɔ, na Ahilud ba Yosafat ne ɔsɛnkaefoɔ. </content>
        </verse>
        <verse num="25">
            <content>Na Sefa ne ɔtwerɛfoɔ, na Sadok ne Abiatar ne asɔfoɔ. </content>
        </verse>
        <verse num="26">
            <content>Na Yairini Ira nso yɛ Dawid sɔfoɔ.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: 2 Sa 16.21 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Dwom 28.3</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 1 Ah 2.5</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: 2 Sa 8.16-18 </content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: 1 Ah 4.6</content>
        </note>
    </chapter>
    <chapter num="21">
        <verse num="1">
            <content>Na ɛkɔm bi baa Dawid berɛ so mfeɛ mmiɛnsa, afe toa afe so. Na Dawid kɔbɔɔ AWURADE anim mpaeɛ. Na AWURADE buaa sɛ: Mogya ho afobuo aba Saulo ne ne fiefoɔ so sɛ ɔkumm Gibeonfoɔ no. </content>
        </verse>
        <verse num="2">
            <content> Ɛno nti ɔhene frɛɛ Gibeonfoɔ no. Nso na Gibeonfoɔ no mfiri Israelfoɔ mu, na mmom wɔyɛ Amorifoɔ nkaeɛ no bi, — na Israelfoɔ aka ntam akyerɛ wɔn sɛ wɔrenkum wɔn, nanso Saulo hwehwɛɛ sɛ ɔku wɔn wɔ mmɔden a wɔbɔ maa Israel ne Yudafoɔ no mu. </content>
        </verse>
        <verse num="3">
            <content>Ɛnna Dawid bisaa Gibeonfoɔ no sɛ: Ɛdeɛn na menyɛ mma mo? Na ɛdeɛn na memfa mpata mo na moahyira AWURADE agyapadeɛ? </content>
        </verse>
        <verse num="4">
            <content>Na Gibeonfoɔ ka kyerɛɛ no sɛ: Ɛnyɛ dwetɛ anaa sika asɛm na yɛne Saulo ne ne fiefoɔ wɔka, ɛnna ɛnyɛ Israel mu obi na yɛrepɛ no aku no. Na ɔse: Ɛdeɛn na mose menyɛ mma mo? </content>
        </verse>
        <verse num="5">
            <content>Na wɔka kyerɛɛ ɔhene sɛ: Ɔbarima a ɔdwerɛɛ yɛn a ɔtuu yɛn tiri so agyina sɛ wɔnsɛe yɛn na yɛannya Israel asase biara so antena no, </content>
        </verse>
        <verse num="6">
            <content> ma wɔmfa ne mma mu mmarima nson mma yɛn, na yɛnsensɛne wɔn mma AWURADE wɔ Saulo a AWURADE faa no no kuro Gibeon mu. Na ɔhene kaa sɛ: Mɛma. </content>
        </verse>
        <verse num="7">
            <content> Na AWURADE ntam a ɛda wɔn ntamu, na ɛda Dawid ne Saulo ba Yonatan ntamu no nti, ɔhene hunuu Saulo ba Yonatan ba Mefiboset mmɔbɔ.</content>
            <content> </content>
        </verse>
        <verse num="8">
            <content> </content>
            <content> Na ɔhene faa Aia babaa Rispa mmammarima mmienu a ɔwo maa Saulo, Armoni ne Mefiboset ne Saulo babaa Mikal mmammarima nnum a ɔwo maa Meholatni Barsilai ba Adriel no, </content>
        </verse>
        <verse num="9">
            <content>na ɔde wɔn hyɛɛ Gibeonfoɔ no nsa, na wɔsensɛnee wɔn bepɔ no so AWURADE anim, na wɔn nnipa nson no totɔɔ prɛko. Na wɔkumm wɔn twaberɛ nna a ɛdi kan mu, atokoɔtwa mfitiaseɛ mu.</content>
            <content> </content>
        </verse>
        <verse num="10">
            <content>Na Aia babaa Rispa faa ayitoma de sɛɛ ɔbotan no so deɛ amu no wɔ no fae firii twaberɛ mfitiaseɛ no kɔsii sɛ osuo firi soro guguu wɔn soɔ, na wamma ewiem nnomaa ammɛsisi wɔn so awia, na wiram mmoadoma nso amma wɔn so anadwo. </content>
        </verse>
        <verse num="11">
            <content>Na wɔbɛkaa deɛ Aia ba Rispa, Saulo mpena no yɛeɛ no kyerɛɛ Dawid. </content>
        </verse>
        <verse num="12">
            <content> Na Dawid kɔ kɔgyee Saulo nnompe ne ne ba Yonatan nnompe firii Yabes-gileadfoɔ nsam, na wɔn na wɔkɔwiaa no Bet-san abɔntene soɔ, deɛ Filistifoɔ de wɔn sensɛnee da a Filistifoɔ kumm Saulo wɔ Gilboa no, </content>
        </verse>
        <verse num="13">
            <content>na ɔde Saulo nnompe ne ne ba Yonatan nnompe firii hɔ bae, na wɔboaboaa ano kaa wɔn a wɔsensɛnee wɔn no nnompe ho. </content>
        </verse>
        <verse num="14">
            <content> Na wɔsiee Saulo ne ne ba Yonatan nnompe Benyamin asase so wɔ Sela, n’agya Kis da mu; na wɔyɛɛ deɛ ɔhene hyɛɛ wɔn no nyinaa; na ɛno akyiri no Onyankopɔn dom asase no.</content>
            <content> </content>
        </verse>
        <verse num="15">
            <content>Na Filistifoɔ ne Israel dii ako bio. Na Dawid ne ne nkurɔfoɔ siane kɔnee Filistifoɔ no koe; na Dawid brɛe. </content>
        </verse>
        <verse num="16">
            <content>Na Yisbi-benob a ɔyɛ abrane mma mu bi a ne pea duro kari kɔbere mfrafraeɛ nnwetɛbena ahasa na ɔde nkrantɛ foforɔ abɔ n’asene no kaa sɛ ɔrebɛkum Dawid. </content>
        </verse>
        <verse num="17">
            <content> Na Seruia ba Abisai boaa no, na Dawid bɔɔ Filistini no kumm no. Ɛno na Dawid mmarima no kaa ntam sɛ: Wo ne yɛn remfiri nnkɔ ɔsa bio, na wɔannum Israel kanea.</content>
            <content> </content>
        </verse>
        <verse num="18">
            <content> </content>
            <content> Yei akyiri no, wɔne Filistifoɔ nyaa ɔko bio wɔ Gob. Ɛno mu na Husani Sibekai kumm Saf a ɔyɛ abrane mma mu bie no. </content>
        </verse>
        <verse num="19">
            <content> Na wɔne Filistifoɔ nyaa ɔko bio wɔ Gob. Na Betlehemni Yaare-oregim ba Elhanan kumm Gitini Goliat a ne pea dua te sɛ ntomanwomfoɔ nsadua. </content>
        </verse>
        <verse num="20">
            <content>Na ɔko baa bio wɔ Gat. Na ɔbarima tentene bi wɔ hɔ a ɔwɔ nsateaa ne nansoaa nsia nsia ma ano si aduonu nnan, na ɔno nso yɛ abrane no bi ba. </content>
        </verse>
        <verse num="21">
            <content> Na ɔretwitwa Israel mpoa no, Dawid nua Simei ba Yonatan kumm no. </content>
        </verse>
        <verse num="22">
            <content>Nnipa baanan yi yɛ Gat abrane no bi mma a wɔtotɔɔ Dawid ne ne nkoa nsam.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Yos 9.15, 19</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Num 25.4</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: 1 Sa 20.15-17</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 2 Sa 3.7; 1 Sa 18.19 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 1 Sa 31.12</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 2 Sa 24.25</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: 2 Sa 23.18</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 1 Be 20.4-8 </content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: 1 Sa 17.7</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: 1 Sa 17.10</content>
        </note>
    </chapter>
    <chapter num="22">
        <verse num="1">
            <content> </content>
            <content> Na da a AWURADE yii Dawid firii n’atamfo nyinaa ne Saulo nsam no, ɔkaa dwom yi mu nsɛm kyerɛɛ AWURADE, </content>
        </verse>
        <verse num="2">
            <content>na ɔse:</content>
            <block_quote>
                <content>AWURADE, ne me botan, m’abankɛseɛ ne me gyefoɔ,</content>
                <content> </content>
            </block_quote>
        </verse>
        <verse num="3">
            <content>me botantim Nyankopɔn a medwane mekɔtoa no.</content>
            <block_quote>
                <content>Me kyɛm ne me nkwagyeɛ abɛn,</content>
            </block_quote>
            <block_quote kind="LEFT_INDENTED">
                <content>m’abantenten ne me dwanekɔbea,</content>
            </block_quote>
            <block_quote kind="LEFT_INDENTED">
                <content>m’agyenkwa a wogyee me firii akakabensɛm mu.</content>
            </block_quote>
        </verse>
        <verse num="4">
            <block_quote>
                <content>AWURADE a ɔfata sɛ wɔyi no ayɛ no na mesu mefrɛ no,</content>
            </block_quote>
            <block_quote kind="LEFT_INDENTED">
                <content>na ɔgye me m’atamfoɔ nsam.</content>
            </block_quote>
        </verse>
        <verse num="5">
            <block_quote>
                <content>Na owuo asorɔkyeɛ twaa me ho hyiae,</content>
            </block_quote>
            <block_quote kind="LEFT_INDENTED">
                <content>na sɛeɛ asuasu woro yii me hu.</content>
            </block_quote>
        </verse>
        <verse num="6">
            <block_quote>
                <content>Asamando nhoma kyekyeree me,</content>
            </block_quote>
            <block_quote kind="LEFT_INDENTED">
                <content>owuo fidie bɛhyiaa me rebɛyi me.</content>
            </block_quote>
        </verse>
        <verse num="7">
            <block_quote>
                <content>M’ahohiahia mu mesu mefrɛɛ AWURADE,</content>
            </block_quote>
            <block_quote kind="LEFT_INDENTED">
                <content>me Nyankopɔn na meteaa mu mefrɛɛ no.</content>
            </block_quote>
            <block_quote>
                <content>Na ɔtee me nne n’asɔrefie,</content>
            </block_quote>
            <block_quote kind="LEFT_INDENTED">
                <content>na me nteamu duruu n’aso mu.</content>
            </block_quote>
        </verse>
        <verse num="8">
            <block_quote>
                <content>Ɛnna asase hinhimiiɛ, na ɛwosoe,</content>
            </block_quote>
            <block_quote kind="LEFT_INDENTED">
                <content>ɔsoro nnyinasoɔ nso popoe, na ɛhinhimii,</content>
            </block_quote>
            <block_quote kind="LEFT_INDENTED">
                <content>ɛfiri sɛ na ne bo afu.</content>
            </block_quote>
        </verse>
        <verse num="9">
            <block_quote>
                <content>Wisie tu firii ne hwenem,</content>
            </block_quote>
            <block_quote kind="LEFT_INDENTED">
                <content>na ogya firii n’anomu hyee adeɛ,</content>
            </block_quote>
            <block_quote kind="LEFT_INDENTED">
                <content>na nnyansramma a wɔasɔ ne mu.</content>
            </block_quote>
        </verse>
        <verse num="10">
            <block_quote>
                <content>Ɔkuntunuu ɔsoro na ɔdurui fam,</content>
            </block_quote>
            <block_quote kind="LEFT_INDENTED">
                <content>na esum kabii wɔ ne nan ase.</content>
            </block_quote>
        </verse>
        <verse num="11">
            <block_quote>
                <content>Na ɔtenaa Kerub so tui,</content>
            </block_quote>
            <block_quote kind="LEFT_INDENTED">
                <content>na wɔhunuu no mframa ntaban so.</content>
            </block_quote>
        </verse>
        <verse num="12">
            <block_quote>
                <content>Na ɔde esum yɛɛ ne ho asese,</content>
            </block_quote>
            <block_quote kind="LEFT_INDENTED">
                <content>nsuo mmoaano, danee mununkum kusuu.</content>
            </block_quote>
        </verse>
        <verse num="13">
            <block_quote>
                <content>Ne ho haran mu</content>
            </block_quote>
            <block_quote kind="LEFT_INDENTED">
                <content>na nnyansramma dɛreeɛ.</content>
            </block_quote>
        </verse>
        <verse num="14">
            <block_quote>
                <content>AWURADE bɔɔ mu firii soro,</content>
            </block_quote>
            <block_quote kind="LEFT_INDENTED">
                <content>na ɔsorosoroni no maa wɔtee ne nne.</content>
            </block_quote>
        </verse>
        <verse num="15">
            <block_quote>
                <content>Na ɔtotoo agyan de bɔɔ wɔn petee,</content>
            </block_quote>
            <block_quote kind="LEFT_INDENTED">
                <content>aprannaa na ɔde tuu wɔn ase.</content>
            </block_quote>
        </verse>
        <verse num="16">
            <block_quote>
                <content>Na ɛpo mu aka yiyii adi,</content>
            </block_quote>
            <block_quote kind="LEFT_INDENTED">
                <content>wiase nnyinasoɔ ho daa hɔ.</content>
            </block_quote>
            <block_quote>
                <content>Ɛnam AWURADE animuka nti,</content>
            </block_quote>
            <block_quote kind="LEFT_INDENTED">
                <content>ɛfiri ne hwene mu home tehyeetehyee mu.</content>
            </block_quote>
        </verse>
        <verse num="17">
            <block_quote>
                <content>Ɔtenee ne nsa firii soro bɛfaa me,</content>
            </block_quote>
            <block_quote kind="LEFT_INDENTED">
                <content>ɔtwee me firii nsuo pii mu.</content>
            </block_quote>
        </verse>
        <verse num="18">
            <block_quote>
                <content>Ɔgyee me firii me tamfo aniɛdenfoɔ</content>
            </block_quote>
            <block_quote kind="LEFT_INDENTED">
                <content>ne wɔn a wɔkyiri me no nsam,</content>
            </block_quote>
            <block_quote kind="LEFT_INDENTED">
                <content>ɛfiri sɛ wɔn ho yɛ den sene me.</content>
            </block_quote>
        </verse>
        <verse num="19">
            <block_quote>
                <content>Wɔbɛtoaa me m’amanehunu da mu,</content>
            </block_quote>
            <block_quote kind="LEFT_INDENTED">
                <content>na AWURADE bɛyɛɛ me okyigyinafoɔ,</content>
            </block_quote>
        </verse>
        <verse num="20">
            <block_quote>
                <content>na ɔyii me kɔgyinaa deɛ ɛhɔ trɛ,</content>
            </block_quote>
            <block_quote kind="LEFT_INDENTED">
                <content>ɔgyee me, ɛfiri sɛ na ɔpɛ m’asɛm.</content>
            </block_quote>
        </verse>
        <verse num="21">
            <block_quote>
                <content>AWURADE tuaa me ka sɛdeɛ me tenenee teɛ,</content>
            </block_quote>
            <block_quote kind="LEFT_INDENTED">
                <content>sɛdeɛ me bemdie teɛ na ɔtuaa me ka.</content>
            </block_quote>
        </verse>
        <verse num="22">
            <block_quote>
                <content>Na mehwɛɛ AWURADE akwan,</content>
            </block_quote>
            <block_quote kind="LEFT_INDENTED">
                <content>na menyɛɛ bɔne mfirii me Nyankopɔn ho.</content>
            </block_quote>
        </verse>
        <verse num="23">
            <block_quote>
                <content>Na n’atemmudeɛ nyinaa wɔ m’ani so,</content>
            </block_quote>
            <block_quote kind="LEFT_INDENTED">
                <content>na n’ahyɛdeɛ nso, memfirii ho.</content>
            </block_quote>
        </verse>
        <verse num="24">
            <block_quote>
                <content>Na manni fɔ wɔ n’anim,</content>
            </block_quote>
            <block_quote kind="LEFT_INDENTED">
                <content>na mahwɛ me ho so afiri m’amumuyɛ ho.</content>
            </block_quote>
        </verse>
        <verse num="25">
            <block_quote>
                <content>Na AWURADE atua me ka sɛdeɛ me tenenee teɛ,</content>
            </block_quote>
            <block_quote kind="LEFT_INDENTED">
                <content>sɛdeɛ m’ahoteɛ a ɛda n’anim no teɛ.</content>
            </block_quote>
        </verse>
        <verse num="26">
            <block_quote>
                <content>Ɔnokwafoɔ na wo ne no bɛdi no nokorɛ mu,</content>
            </block_quote>
            <block_quote kind="LEFT_INDENTED">
                <content>ɔbarima a ɔdi mu na wo ne no bɛdi no amudie soɔ.</content>
            </block_quote>
        </verse>
        <verse num="27">
            <block_quote>
                <content>Deɛ ne ho teɛ na wobɛte wo ho akyerɛ no,</content>
            </block_quote>
            <block_quote kind="LEFT_INDENTED">
                <content>na ɔkontonkyini deɛ, wobɛkyinkyim wo ho akyerɛ no.</content>
            </block_quote>
        </verse>
        <verse num="28">
            <block_quote>
                <content>Na ɔman a wɔbrɛ wɔn ho aseɛ no, wogye wɔn,</content>
            </block_quote>
            <block_quote kind="LEFT_INDENTED">
                <content>na w’ani sa ahantanfoɔ na woabrɛ wɔn ase.</content>
            </block_quote>
        </verse>
        <verse num="29">
            <block_quote>
                <content>Na wo, AWURADE, wone me kanea,</content>
            </block_quote>
            <block_quote kind="LEFT_INDENTED">
                <content>na AWURADE haran me sum mu ma me.</content>
            </block_quote>
        </verse>
        <verse num="30">
            <block_quote>
                <content>Na wo na mede wo tu dɔm,</content>
            </block_quote>
            <block_quote kind="LEFT_INDENTED">
                <content>na mede me Nyankopɔn mehuri metra ɔfasuo.</content>
            </block_quote>
        </verse>
        <verse num="31">
            <block_quote>
                <content>Onyankopɔn deɛ, ne kwan yɛ pɛ,</content>
            </block_quote>
            <block_quote kind="LEFT_INDENTED">
                <content>AWURADE bɔhyɛ yɛ nokorɛ,</content>
            </block_quote>
            <block_quote kind="LEFT_INDENTED">
                <content>ɔyɛ ɛkyɛm ma wɔn a wɔde wɔn ho to ne soɔ nyinaa.</content>
            </block_quote>
        </verse>
        <verse num="32">
            <block_quote>
                <content>Na hwan ne onyame? Gye sɛ AWURADE nko.</content>
            </block_quote>
            <block_quote kind="LEFT_INDENTED">
                <content>Na hwan na ɔyɛ ɔbotan? Gye sɛ yɛn Nyankopɔn.</content>
            </block_quote>
        </verse>
        <verse num="33">
            <block_quote>
                <content>Saa Onyankopɔn yi ne m’aban a ɛyɛ den,</content>
            </block_quote>
            <block_quote kind="LEFT_INDENTED">
                <content>na ɔma me kwan yɛ dwoodwoo.</content>
            </block_quote>
        </verse>
        <verse num="34">
            <block_quote>
                <content>Ɔyɛɛ me nan sɛ aforotebereɛ deɛ,</content>
            </block_quote>
            <block_quote kind="LEFT_INDENTED">
                <content>na ɔmaa megyinaa me mmepɔ so pintinn.</content>
            </block_quote>
        </verse>
        <verse num="35">
            <block_quote>
                <content>Ɔkyerɛ me nsa akodie,</content>
            </block_quote>
            <block_quote kind="LEFT_INDENTED">
                <content>na m’abasa akuntunu kɔbere mfrafraeɛ tadua mu.</content>
            </block_quote>
        </verse>
        <verse num="36">
            <block_quote>
                <content>Na wode wo nkwagye kyɛm maa me,</content>
            </block_quote>
            <block_quote kind="LEFT_INDENTED">
                <content>na wo mmoa ma meyɛɛ kɛseɛ.</content>
            </block_quote>
        </verse>
        <verse num="37">
            <block_quote>
                <content>Wotrɛ m’anammɔn tutuo mu wɔ m’ase</content>
            </block_quote>
            <block_quote kind="LEFT_INDENTED">
                <content>na me nan anwatiri.</content>
            </block_quote>
        </verse>
        <verse num="38">
            <block_quote>
                <content>Metii m’atamfoɔ na mesɛee wɔn,</content>
            </block_quote>
            <block_quote kind="LEFT_INDENTED">
                <content>na mansane de kɔsii sɛ mehyee wɔn,</content>
            </block_quote>
        </verse>
        <verse num="39">
            <block_quote>
                <content>na memenee wɔn, na mebobɔɔ wɔn na wɔansɔre,</content>
            </block_quote>
            <block_quote kind="LEFT_INDENTED">
                <content>na wɔtotɔe wɔ me nan ase.</content>
            </block_quote>
        </verse>
        <verse num="40">
            <block_quote>
                <content>Na wode ahoɔden bɔɔ me abɔsoɔ maa akodie,</content>
            </block_quote>
            <block_quote kind="LEFT_INDENTED">
                <content>wobrɛɛ wɔn a wɔsɔre tiaa me no ase hyɛɛ m’ase.</content>
            </block_quote>
        </verse>
        <verse num="41">
            <block_quote>
                <content>Na womaa m’atamfoɔ danee wɔn akyi kyerɛɛ me,</content>
            </block_quote>
            <block_quote kind="LEFT_INDENTED">
                <content>wɔn a na wɔkyiri me no, na mesɛee wɔn.</content>
            </block_quote>
        </verse>
        <verse num="42">
            <block_quote>
                <content>Wɔhwɛe, na ɔgyefoɔ biara nni hɔ,</content>
            </block_quote>
            <block_quote kind="LEFT_INDENTED">
                <content>wɔsu frɛɛ AWURADE, na wammua wɔn.</content>
            </block_quote>
        </verse>
        <verse num="43">
            <block_quote>
                <content>Na mepɛkyɛɛ wɔn pasaa sɛ fam mfuturo,</content>
            </block_quote>
            <block_quote kind="LEFT_INDENTED">
                <content>metiatiaa wɔn so mewɔɔ wɔn sɛ mmɔntene so dɔteɛ.</content>
            </block_quote>
        </verse>
        <verse num="44">
            <block_quote>
                <content>Woyii me firii m’amanko mu,</content>
            </block_quote>
            <block_quote kind="LEFT_INDENTED">
                <content>woahwɛ me sɛ menyɛ amanaman ti.</content>
            </block_quote>
            <block_quote kind="LEFT_INDENTED">
                <content>Ɔman a menni wɔn no som me.</content>
            </block_quote>
        </verse>
        <verse num="45">
            <block_quote>
                <content>Ananafoɔ bɛbrɛ wɔn ho ase ama me,</content>
            </block_quote>
            <block_quote kind="LEFT_INDENTED">
                <content>wɔtee me nka pɛ, wɔtiee me.</content>
            </block_quote>
        </verse>
        <verse num="46">
            <block_quote>
                <content>Ananafoɔ bo tui,</content>
            </block_quote>
            <block_quote kind="LEFT_INDENTED">
                <content>na wɔde ahopopoɔ firi wɔn aban mu bae.</content>
            </block_quote>
        </verse>
        <verse num="47">
            <block_quote>
                <content>AWURADE te ase, na nhyira nka me botantim no.</content>
            </block_quote>
            <block_quote kind="LEFT_INDENTED">
                <content>Na me nkwagyeɛ botan Nyankopɔn no, wɔmma no so.</content>
            </block_quote>
        </verse>
        <verse num="48">
            <block_quote>
                <content>Onyankopɔn a ɔtɔɔ were maa me,</content>
            </block_quote>
            <block_quote kind="LEFT_INDENTED">
                <content>na ɔbrɛɛ aman ase hyɛɛ m’ase,</content>
            </block_quote>
        </verse>
        <verse num="49">
            <block_quote>
                <content>deɛ ɔyii me firi m’atamfoɔ nsam, aane,</content>
            </block_quote>
            <block_quote kind="LEFT_INDENTED">
                <content>wo na woma me so boro wɔn a wɔsɔre tia me no soɔ,</content>
            </block_quote>
            <block_quote kind="LEFT_INDENTED">
                <content>wogyee me firi aniɛdenfoɔ nsam,</content>
            </block_quote>
        </verse>
        <verse num="50">
            <block_quote>
                <content>Enti, AWURADE, mɛkamfo wo amanaman mu,</content>
            </block_quote>
            <block_quote kind="LEFT_INDENTED">
                <content>na mabɔ wo din mato ayeyie nnwom,</content>
            </block_quote>
        </verse>
        <verse num="51">
            <block_quote>
                <content>sɛ wone deɛ ɔma ne hene nkwagyeɛ so,</content>
            </block_quote>
            <block_quote kind="LEFT_INDENTED">
                <content>na ɔyɛ deɛ wasra no no adɔeɛ,</content>
            </block_quote>
            <block_quote kind="LEFT_INDENTED">
                <content>Dawid ne n’asefoɔ daa.</content>
            </block_quote>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Dwom 18 </content>
        </note>
    </chapter>
    <chapter num="23">
        <verse num="1">
            <content>Na yeinom ne Dawid nsɛm a ɛdi akyire.</content>
            <block_quote>
                <content>Yisai ba Dawid adiyisɛm a wanya sɛ ɔreka,</content>
            </block_quote>
            <block_quote kind="LEFT_INDENTED">
                <content>ɔbarima a wɔmaa no soɔ no adiyisɛm,</content>
            </block_quote>
            <block_quote>
                <content>deɛ Yakob Nyankopɔn asra no</content>
            </block_quote>
            <block_quote kind="LEFT_INDENTED">
                <content>ne Israel dwom dɛdɛ tofoɔ asɛm a ɔreka nie:</content>
            </block_quote>
        </verse>
        <verse num="2">
            <block_quote>
                <content>AWURADE honhom nam me so kasa,</content>
            </block_quote>
            <block_quote kind="LEFT_INDENTED">
                <content>na n’asɛm wɔ me tɛkyerɛma so.</content>
            </block_quote>
        </verse>
        <verse num="3">
            <block_quote>
                <content>Israel Nyankopɔn akasa,</content>
            </block_quote>
            <block_quote kind="LEFT_INDENTED">
                <content>me na Israel botan no kasa kyerɛɛ me.</content>
            </block_quote>
            <block_quote>
                <content>Deɛ ɔdi nnipa soɔ a ɔtene,</content>
            </block_quote>
            <block_quote kind="LEFT_INDENTED">
                <content>deɛ ɔdi so Nyankopɔn suro mu.</content>
            </block_quote>
        </verse>
        <verse num="4">
            <block_quote>
                <content>Na ɔbɛyɛ sɛ anɔpa hann,</content>
            </block_quote>
            <block_quote kind="LEFT_INDENTED">
                <content>berɛ a owia repue, sɛ anɔpa a mununkum nni hɔ,</content>
            </block_quote>
            <block_quote kind="LEFT_INDENTED">
                <content>sɛ owia gyegyeɛ ne osutɔ nti wira fifiri fam.</content>
            </block_quote>
        </verse>
        <verse num="5">
            <block_quote>
                <content>Aane, ɛnyɛ saa na me fie teɛ wɔ Nyankopɔn nkyɛn?</content>
            </block_quote>
            <block_quote kind="LEFT_INDENTED">
                <content>Na ɔne me apam daa apam,</content>
            </block_quote>
            <block_quote kind="LEFT_INDENTED">
                <content>wasiesie nnoɔma nyinaa mu na wɔhwɛ so.</content>
            </block_quote>
            <block_quote>
                <content>Na me mmoa nyinaa ne deɛ mepɛ nyinaa,</content>
            </block_quote>
            <block_quote kind="LEFT_INDENTED">
                <content>ɔremma no mfefɛ anaa?</content>
            </block_quote>
        </verse>
        <verse num="6">
            <block_quote>
                <content>Nanso ahuhufoɔ deɛ, wɔn nyinaa te sɛ nkasɛɛ a wɔato aguo,</content>
            </block_quote>
            <block_quote kind="LEFT_INDENTED">
                <content>na wɔmfa nsa nsɔ mu.</content>
            </block_quote>
        </verse>
        <verse num="7">
            <block_quote>
                <content>Na onipa a ɔrebɛka no no,</content>
            </block_quote>
            <block_quote kind="LEFT_INDENTED">
                <content>wɔde dadeɛ ne pea dua ma no ma no de mia,</content>
            </block_quote>
            <block_quote kind="LEFT_INDENTED">
                <content>na ɛhyeɛ ara na wɔde ogya bɛhyeɛ ama no asa koraa.</content>
                <content> </content>
            </block_quote>
        </verse>
        <verse num="8">
            <content> </content>
            <content> Yeinom ne nnɔmmarima a Dawid wɔ no din: Takemoni Yoseb-basebet a ɔdi akunini mmiɛnsa no mu titire. Ɔno na ɔmaa ne pea so nnipa ahanwɔtwe a ɔkunkum wɔn prɛko soɔ.</content>
            <content> </content>
        </verse>
        <verse num="9">
            <content>Na deɛ ɔdi n’akyire ne Ahohi ba Dodo ba Eleasa a ɔfra nnɔmmarima baasa a wɔka Dawid ho berɛ a wɔresopa Filistifoɔ a na wɔaboaboa wɔn ano rebɛko na Israel mmarima foro kɔeɛ no mu. </content>
        </verse>
        <verse num="10">
            <content>Ɔno na ɔsɔre kunkumm Filistifoɔ no kɔsii sɛ ne nsam goeɛ na ne nsa fam ne nkrantɛ ho. Na AWURADE yɛɛ nkonim ade kɛseɛ da no, na ɛdɔm no dane kɔdii n’akyiri sɛ wɔbɛfom adeɛ nko.</content>
            <content> </content>
        </verse>
        <verse num="11">
            <content>Na deɛ ɔdi n’akyire ne Hararini Agee ba Sama. Na Filistifoɔ no boaboaa wɔn ano yɛɛ asafo, na asasewa bi wɔ hɔ a asedua wɔ soɔ, na ɔman no dwane Filistifoɔ no anim. </content>
        </verse>
        <verse num="12">
            <content>Na ɔno deɛ, ɔgyinaa asase no mfimfini na ɔperee, na ɔkum Filistifoɔ no, na AWURADE yɛɛ nkonim ade kɛseɛ.</content>
            <content> </content>
        </verse>
        <verse num="13">
            <content>Na atitire aduasa no mu baasa siane baa Dawid nkyɛn twaberɛ wɔ Adulam bodan mu. Na Filistifoɔ asafo bi akyere nsraban Refaim bonhwa mu. </content>
        </verse>
        <verse num="14">
            <content>Nso ɛberɛ no mu no, na Dawid wɔ bepɔ so atenaeɛ no mu, na Filistifoɔ bansifoɔ wɔ Betlehem. </content>
        </verse>
        <verse num="15">
            <content>Na sukɔm dee Dawid, na ɔkaa sɛ: Hwan na ɔbɛma me Betlehem asubura a ɛwɔ kuro pono ho no mu nsuo anom? </content>
        </verse>
        <verse num="16">
            <content>Na nnɔmmarima baasa no te faa Filistifoɔ nsraban no mu kɔsaa Betlehem asubura a ɛwɔ kuro pono ho no mu nsuo de brɛɛ Dawid. Nanso wampɛ sɛ ɔnom, na ɔhwie gu maa AWURADE, </content>
        </verse>
        <verse num="17">
            <content>na ɔse: Ɛmpare me, AWURADE, sɛ mɛyɛ yei. Mennom mmarima a wɔde wɔn kra too wɔn nsam kɔeɛ no mogya? Na wampɛ sɛ ɔnom. Yei na nnɔmmarima baasa no yɛeɛ.</content>
            <content> </content>
        </verse>
        <verse num="18">
            <content> </content>
            <content> Na Yoab nua Seruia ba Abisai nso di baasa no mu titire. Ɔno na ɔtwee ne pea kumm nnipa ahasa, na ɔgyee din sɛ baasa no. </content>
        </verse>
        <verse num="19">
            <content>Ɔno na na ɔwɔ animuonyam kɛseɛ wɔ nnipa aduasa no mu, na ɔdi wɔn so safohene, nanso wanto akane nnipa baasa no.</content>
            <content> </content>
        </verse>
        <verse num="20">
            <content> </content>
            <content> Na Yehoiada ɔbarima a ɔfiri Kabseel a ɔyɛ mmaninneɛ a ɛso no ba Benaia kumm Moab gyatasɛefoɔ baanu; na ɔno nso siane kɔkum gyata wɔ abura mu, sukyerɛmma da bi; </content>
        </verse>
        <verse num="21">
            <content>na ɔno ara nso kɔkum Misraimni bi a ɔyɛ ɔbarima a ɔso, na Misraimni no kura pea ne nsam, na ɔde poma siane kɔɔ ne nkyɛn, na ɔhwam Misraimni no nsam pea no de ɔno ara ne pea no kumm no. </content>
        </verse>
        <verse num="22">
            <content>Yei na Yehoiada ba Benaia yɛeɛ, na ɔnyaa din nnɔmmarima baasa no mu. </content>
        </verse>
        <verse num="23">
            <content>Akunini aduasa no mu na ɔwɔ animuonyam, na akane baasa no deɛ, wanto wɔn. Na Dawid de no sii n’ankɔbeafoɔ so.</content>
            <content> </content>
        </verse>
        <verse num="24">
            <content> </content>
            <content> Yoab nua Asahel fra aduasa no mu; Dodo ba Elhanan a ɔfiri Betlehem, </content>
        </verse>
        <verse num="25">
            <content>Harodini Sama, Harodini Elika, </content>
        </verse>
        <verse num="26">
            <content> Paltini Heles, Ikes ba Ira a ɔyɛ Tekoani, </content>
        </verse>
        <verse num="27">
            <content>Anatotni Abieser, Husatni Mebunai, </content>
        </verse>
        <verse num="28">
            <content>Ahohini Salmon, Netofani Maharai, </content>
        </verse>
        <verse num="29">
            <content>Netofani Baana ba Heleb, Ribai ba Itai a ɔfiri Benyamin mma Gibea. </content>
        </verse>
        <verse num="30">
            <content>Piratonni Benaia, Hidai a ɔfiri Nahale-gaas, </content>
        </verse>
        <verse num="31">
            <content>Arabani Abi-albon, Barhumini Asmawet, </content>
        </verse>
        <verse num="32">
            <content>Saalbonni Eliahba, Yasenfoɔ no mu: Yonatan. </content>
        </verse>
        <verse num="33">
            <content>Hararini Sama, Hararini Sarar ba Ahiam, </content>
        </verse>
        <verse num="34">
            <content> Maakati ba Ahasbai ba Elifelet, Giloni Ahitofel ba Eliam, </content>
        </verse>
        <verse num="35">
            <content>Karmelni Hesro, Arbini Paarai, </content>
        </verse>
        <verse num="36">
            <content>Natan ba Yigal a ɔfiri Soba, Gadni Bani, </content>
        </verse>
        <verse num="37">
            <content>Amonni Selek, Beerotni Naharai, Seruia ba Yoab akodeɛkurani, </content>
        </verse>
        <verse num="38">
            <content>Yitrini Ira, Yitrini Gareb, </content>
        </verse>
        <verse num="39">
            <content> Hetini Uria. Wɔn nyinaa yɛ aduasa nson.</content>
        </verse>
        <note kind="CROSS_REFERENCES">
            <content kind="REF_VERSE_START">8</content>
            <content>: 1 Be 11.10-41 </content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 2 Sa 21.17 </content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Yos 15.21; Neh 11.25 </content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: 2 Sa 2.18 </content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: 1 Be 27.9-10</content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: 2 Sa 15.12</content>
        </note>
        <note kind="CROSS_REFERENCES">
            <content kind="REF_VERSE_START">39</content>
            <content>: 2 Sa 11.3</content>
        </note>
    </chapter>
    <chapter num="24">
        <verse num="1">
            <content> </content>
            <content> Na AWURADE bo huru tiaa Israel bio, na ɔpiapiaa Dawid hyɛɛ wɔn sɛ: Kɔ na kɔkan Israel ne Yuda. </content>
        </verse>
        <verse num="2">
            <content>Na ɔhene ka kyerɛɛ ɔsahene Yoab a ɔka ne ho no sɛ: Kɔkyini Israel mmusuakuo nyinaa mu firi Dan kɔsi Beer-seba, na monkan ɔman no, na menhunu ɔman no dodoɔ. </content>
        </verse>
        <verse num="3">
            <content>Na Yoab ka kyerɛɛ ɔhene sɛ: Ma AWURADE wo Nyankopɔn nka ɔman no sɛdeɛ wɔteɛ yi ho mprɛha, na me wura ɔhene ani nhunu, na adɛn nti na me wura ɔhene pɛ sɛ wɔdi saa asɛm yi? </content>
        </verse>
        <verse num="4">
            <content>Nanso ɔhene asɛm no yɛɛ Yoab ne ɛdɔm no mu asafohene no so den. Na Yoab ne ɛdɔm no mu asafohene no firi ɔhene anim firii adi, sɛ wɔrekɔkan Israel man no. </content>
        </verse>
        <verse num="5">
            <content>Na wɔkɔtwaa Yordan, na wɔkɔsoɛɛ Aroer, kuro bi a ɛda Gad subonhwa no mu a ɛkyerɛ Yaser no nifa, </content>
        </verse>
        <verse num="6">
            <content>na wɔkɔɔ Gilead ne anafoɔ Hodsi asase so, na wɔkɔɔ Dan-yaan ne Sidon. </content>
        </verse>
        <verse num="7">
            <content>Na wɔduruu Tiro kuro a ɛyɛ den no ne Hewifoɔ ne Kanaanfoɔ nkuro nyinaa mu. Na wɔfiri hɔ baa Yuda anafoɔ fam wɔ Beer-seba. </content>
        </verse>
        <verse num="8">
            <content> Na wɔkyinii asase no nyinaa so, na abosome nkron ne adaduonu akyiri no, wɔbaa Yerusalem, </content>
        </verse>
        <verse num="9">
            <content>na Yoab de ɔman no anobuo no dodoɔ brɛɛ ɔhene, na Israel dɔm mu mmarima a wɔtwe nkrantɛ ano si mpem ha ahodoɔ nwɔtwe, na Yuda mmarima yɛ mpem ha ahodoɔ nnum.</content>
            <content> </content>
        </verse>
        <verse num="10">
            <content>Na Dawid kan ɔman no saa no, n’akoma bɔɔ no paripari, na Dawid ka kyerɛɛ AWURADE sɛ: Deɛ mayɛ yi, mayɛ bɔne pa ara, na afei AWURADE, mesrɛ wo, ma w’akoa amumuyɛ nsene nkɔ, na madi nkwaseasɛm sɛ! </content>
        </verse>
        <verse num="11">
            <content>Na Dawid sɔree anɔpa no, AWURADE asɛm baa Odiyifoɔ Gad, Dawid dehununi no nkyɛn sɛ: </content>
        </verse>
        <verse num="12">
            <content>Kɔ na kɔka kyerɛ Dawid sɛ: Sɛ AWURADE seɛ nie: Adeɛ mmiɛnsa na mede mereto w’anim, fa emu baako na memfa menyɛ wo. </content>
        </verse>
        <verse num="13">
            <content> Na Gad baa Dawid nkyɛn bɛka kyerɛɛ no, na ɔka kyerɛɛ no sɛ: Ɛkɔm mmra w’asase so mfeɛ nson, anaasɛ wobɛdwane w’atamfoɔ a wɔpamo woɔ anim abosome mmiɛnsa, anaasɛ ɔyaredɔm mmra w’asase so nnansa? Afei hwɛ, na hunu mmuaeɛ ko a memfa mensane menkɔma deɛ ɔsomaa me no. </content>
        </verse>
        <verse num="14">
            <content>Ɛnna Dawid ka kyerɛɛ Gad sɛ: Me ho hiahia me sɛ! Ma yɛnhwe AWURADE nsa mu ɛ, na ne mmɔborɔhunu dɔɔso; na nnipa nsam na wɔmmma mennhweɛ.</content>
            <content> </content>
        </verse>
        <verse num="15">
            <content>Ɛnna AWURADE maa owuyadeɛ baa Israel soɔ firi anɔpa kɔsii berɛ a ɔhyɛeɛ no, na ɔman a ɛfiri Dan kɔsi Beer-seba no mu nnipa mpem aduɔson wuwui.</content>
            <content> </content>
        </verse>
        <verse num="16">
            <content>Na ɔbɔfoɔ no tenee ne nsa Yerusalem so sɛ ɔresɛe no no, AWURADE nuu ne ho mmusuo no ho, na ɔka kyerɛɛ ɔbɔfoɔ a ɔsɛe ɔman no sɛ: Ayɛ yie, pono wo nsa. Na AWURADE bɔfoɔ no aduru Yebusini Arauna ayuporebea ho. </content>
        </verse>
        <verse num="17">
            <content> Na Dawid hunuu ɔbɔfoɔ a ɔsɛe ɔman no no, ɔka kyerɛɛ AWURADE sɛ: Hwɛ, me na mayɛ bɔne, na me na mafom, na nnwan yi deɛ, ɛdeɛn na wɔayɛ? Ma wo nsa mmra me ne m’agya fie so.</content>
            <content> </content>
        </verse>
        <verse num="18">
            <content>Na Gad baa Dawid nkyɛn da no bɛka kyerɛɛ no sɛ: Foro kɔ na kɔsi afɔrebukyia ma AWURADE Yebusini Arauna ayuporebea hɔ. </content>
        </verse>
        <verse num="19">
            <content>Na Dawid nam Gad asɛm no so foro kɔe, sɛdeɛ AWURADE hyɛeɛ no. </content>
        </verse>
        <verse num="20">
            <content>Na Arauna hwɛeɛ no, ɔhunuu ɔhene ne ne nkoa sɛ wɔresene aba ne nkyɛn. Na Arauna firii adi kɔbɔɔ ne mu ase ɔhene anim. </content>
        </verse>
        <verse num="21">
            <content>Ɛnna Arauna bisaa sɛ: Adɛn nti na me wura ɔhene reba n’akoa nkyɛn yi? Na Dawid buaa sɛ: Merebɛtɔ wo hɔ ayuporebea no, na masi afɔrebukyia mama AWURADE, na wɔasi ɔhaw no kwan afiri ɔman no so. </content>
        </verse>
        <verse num="22">
            <content>Na Arauna ka kyerɛɛ Dawid sɛ: Ma me wura ɔhene mfa, na ɔmmɔ afɔdeɛ sɛdeɛ ɛyɛ wɔ n’ani soɔ. Hwɛ, ɔhyeɛ afɔrebɔ nantwie ne poreɛ nteaseɛnam ne anantwie no adwumayɛ nnua a wɔde bɛyɛ nnyina nie.</content>
            <content> </content>
        </verse>
        <verse num="23">
            <content>Ɔhene, Arauna de ne nyinaa ma ɔhene. Na Arauna ka kyerɛɛ ɔhene sɛ: AWURADE wo Nyankopɔn ani nsɔ wo. </content>
        </verse>
        <verse num="24">
            <content>Na ɔhene ka kyerɛɛ Arauna sɛ: Dabi, na tɔ na mɛtɔ no wo hɔ, sɛdeɛ ne boɔ teɛ, na meremfa adeɛ biara a ɛnsom me boɔ memmɔ AWURADE me Nyankopɔn ɔhyeɛ afɔdeɛ. Na Dawid tɔɔ ayuporebea no ne anantwie no maa dwetɛ nnwetɛbena aduonum. </content>
        </verse>
        <verse num="25">
            <content> Na Dawid sii afɔrebukyia maa AWURADE wɔ hɔ, na ɔbɔɔ ɔhyeɛ afɔdeɛ ne asomdwoeɛ afɔdeɛ. Na AWURADE gyee mpata no maa asase no, na wɔsii ɔhaw no kwan firii Israel so.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Be 21 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Yos 18.9</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Yer 24.10; 29.17; Hes 6.12</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Num 16.22</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: 2 Sa 21.14</content>
        </note>
    </chapter>
</book>
