<?xml version="1.0" encoding="UTF-8"?>
<book>
    <chapter num="1">
        <verse num="1">
            <content>Hakalia ba Nehemia nsɛm nie. Na bosome Kislew</content>
            <note_ref>1</note_ref>
            <content> mu, afe a ɛtɔ so aduonu a mewɔ Susan aban mu no, </content>
        </verse>
        <verse num="2">
            <content>Hanani, me nuanom mu baako, ne mmarima bi a wɔfiri Yuda bae. Na mebisaa wɔn Yudafoɔ a wɔfirii mu firiiɛ, a wɔkaa nnommumfa no mu no ne Yerusalem ho asɛm. </content>
        </verse>
        <verse num="3">
            <content> Na wɔka kyerɛɛ me sɛ: Nnommum no nkaeɛ a wɔaka wɔ asase no soɔ no wɔ amaneɛ kɛseɛ ne ahohora mu, na Yerusalem afasuo no abubu, na n’apono nso, wɔde ogya ahye.</content>
            <content> </content>
        </verse>
        <verse num="4">
            <content> </content>
            <content> Na metee nsɛm yi no, metenaa ase mesui, na medii abooboo nna bi, na medii abuada, na mebɔɔ mpaeɛ ɔsoro Nyankopɔn no anim,</content>
            <content> </content>
        </verse>
        <verse num="5">
            <content> na mese: Ao, AWURADE, ɔsoro Nyankopɔn, Onyankopɔn kɛseɛ a ne ho yɛ hu a wokora apam ne adɔeɛ ma wɔn a wɔdɔ woɔ ne wɔn a wɔdi wo mmara nsɛm soɔ no, </content>
        </verse>
        <verse num="6">
            <content>ma w’aso mmra so na w’aniwa mmue, na fa tie w’akoa mpaeɛ a merebɔ no w’anim nnɛ awia ne anadwo ama wo nkoa Israelfoɔ, ne ka a mereka Israelfoɔ bɔne a yɛayɛ woɔ no; na me nso ne m’agya fie ayɛ bɔne. </content>
        </verse>
        <verse num="7">
            <content>Fom na yɛafom woɔ, na yɛanni wo mmara nsɛm ne ahyɛdeɛ ne atemmudeɛ a wohyɛɛ w’akoa Mose no so. </content>
        </verse>
        <verse num="8">
            <content>Na kae asɛm a wode hyɛɛ w’akoa Mose no sɛ: Mo deɛ, mofom a, me nso mɛbɔ mo apete aman mu. </content>
        </verse>
        <verse num="9">
            <content> Na sɛ mosane ba me nkyɛn, na mohwɛ me mmara nsɛm di so a, ɛnneɛ sɛ wɔpamo mo kɔ ɔsoro ano nohoa a, ɛhɔ ara na mɛfiri maboaboa mo ano mede mo aba faako a mayi sɛ mɛma me din atena hɔ no. </content>
        </verse>
        <verse num="10">
            <content>Na wɔn nso wɔyɛ wo nkoa ne wo man a wode wo tumi kɛseɛ ne wo nsa a ɛyɛ den agye wɔn. </content>
        </verse>
        <verse num="11">
            <content>Ao, AWURADE, ma w’aso mmra w’akoa mpaebɔ ne wo nkoa a wo din suro yɛ wɔn fɛ mpaebɔ so, na ma no nsi w’akoa yie nnɛ, na ma no mmɔborɔhunu ɔbarima yi anim.</content>
            <content>Nso na mene ɔhene nsahyɛni wɔ ɛberɛ no mu.</content>
        </verse>
        <note num="1">
            <content kind="REF_VERSE_START">1</content>
            <content> </content>
            <content kind="STRONG_EM">KISLEW: </content>
            <content>Ɛte sɛ bosome Obubuo mpaemu kɔsi Ɔpɛnimma bosome mpaemu.</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 2 Be 36.19</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Neh 9.1; Esra 9.3 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Neh 4.14; Dan 9.4</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Deut 30.4</content>
        </note>
    </chapter>
    <chapter num="2">
        <verse num="1">
            <content>Na Ɔhene Artasasta afe a ɛtɔ so aduonu, bosome Nisan</content>
            <note_ref>1</note_ref>
            <content> mu no, na nsa si n’anim, na memaa nsa no so de maa ɔhene no. Nso na menyɛɛ m’anim mmɔbɔmmɔbɔ da. </content>
        </verse>
        <verse num="2">
            <content>Na ɔhene bisaa me sɛ: Ɛfiri deɛn so na w’anim ayɛ mmɔbɔmmɔbɔ sɛɛ, na wonyareɛ nso? Yei nyɛ hwee sɛ akoma mu awerɛhoɔ. Na mesuroo pii pa ara, </content>
        </verse>
        <verse num="3">
            <content>na mesee ɔhene no sɛ: Ɔhene nkwa so kɔsi daa. Ɛdeɛn nti na m’anim renyɛ mmɔbɔmmɔbɔ, sɛ kuro a m’agyanom adamena wɔ mu no ayɛ akurofo na wɔde ogya ahye n’apono no. </content>
        </verse>
        <verse num="4">
            <content>Na ɔhene no ka kyerɛɛ me sɛ: Na ɛdeɛn na worehwehwɛ yi? Ɛnna mebɔɔ ɔsoro Nyankopɔn mpaeɛ, </content>
        </verse>
        <verse num="5">
            <content>na mesee ɔhene no sɛ: Sɛ ɛyɛ ɔhene ani sɔ, na sɛ w’akoa anya w’anim adom a, anka woasoma me Yuda, ama makɔ m’agyanom adamena kuro no mu makɔkyekyere bio. </content>
        </verse>
        <verse num="6">
            <content>Na ɔhene ne (ɔhemmaa a ɔte ne nkyɛn ka kyerɛɛ me sɛ): Wo korɔ no bɛkyɛre akɔsi da bɛn, na da bɛn na wobɛsane aba? Na ɛsɔɔ ɔhene no ani sɛ ɔbɛgya me kwan; na mehyɛɛ no da. </content>
        </verse>
        <verse num="7">
            <content>Na mesee ɔhene no sɛ: Sɛ ɛsɔ ɔhene ani a, ma wɔmma me nwoma, na memfa menkɔma asuogya amradofoɔ no, sɛ wɔnnya me kwan nkɔsi sɛ mɛduru Yuda, </content>
        </verse>
        <verse num="8">
            <content> ne nwoma nso a mede bɛkɔ akɔma ɔhene kwaeɛhwɛfoɔ Asaf, sɛ ɔmma me nnua a mede bɛyɛ aban a ɛwɔ efie no ho apono no mpuna, ne kuro no fasuo no deɛ, ne efie a merekɔ mu no deɛ no. Na me Nyankopɔn ayamyɛ nsa a ɛwɔ me soɔ no nti, ɔhene no maa me.</content>
            <content> </content>
        </verse>
        <verse num="9">
            <content>Na meduruu asuogya amradofoɔ no nkyɛn, na mede ɔhene nwoma no memaa wɔn. Nso na ɔhene asoma dɔm asafohene bi ne apɔnkɔsotefoɔ aka me ho. </content>
        </verse>
        <verse num="10">
            <content>Na Horonni Sanbalat ne Tobia, akoa Amonni no, teeɛ no, ɛyɛɛ wɔn ya kɛse, sɛ onipa bi aba rebɛhwehwɛ yiedie ama Israelfoɔ.</content>
            <content> </content>
        </verse>
        <verse num="11">
            <content>Na mebaa Yerusalem, na medii hɔ nnansa. </content>
        </verse>
        <verse num="12">
            <content>Na mesɔree anadwo, me ne mmarima kakraa bi a wɔka me ho. Nso na menkaa deɛ Onyankopɔn de ahyɛ m’akoma mu sɛ menyɛ memma Yerusalem no menkyerɛɛ onipa biara, na aboa biara nso nka me ho sɛ aboa a mete ne soɔ no. </content>
        </verse>
        <verse num="13">
            <content>Na mefaa Bonhwa Pono no mu mefirii adi anadwo no mefaa ntweaseɛ nsuo aniwa no anim mekɔɔ Sumina Pono ano, na mehwɛɛ Yerusalem afasuo a abubuo ne n’apono a wɔde ogya ahyeɛ no. </content>
        </verse>
        <verse num="14">
            <content> Na mesene mekɔɔ Nsuo aniwa Pono no ano ne Ɔhene Tadeɛ ho, nanso na m’aboa a mete no soɔ no nnya baabiara mfa. </content>
        </verse>
        <verse num="15">
            <content>Ɛnna anadwo no meforoo subonhwa no mekɔhwɛɛ ɔfasuo no, na mesane mefaa Bonhwa Pono no mu mebaa bio. </content>
        </verse>
        <verse num="16">
            <content>Na mmapɔmma no nnim deɛ mekɔeɛ ne deɛ meyɛeɛ. Na Yudafoɔ, asɔfoɔ, mmakoma, mmapɔmma ne nkaeɛ a wɔbɛyɛ adwuma no, na mennya menka menkyerɛɛ wɔn.</content>
            <content> </content>
        </verse>
        <verse num="17">
            <content>Ɛnna mesee wɔn sɛ: Mo ara mohunu amaneɛ a yɛwɔ mu, sɛ Yerusalem ayɛ akurofo, na ɛho apono nso, wɔde ogya ahyeɛ. Mommra mma yɛnto Yerusalem afasuo no, na yɛanyɛ ahohora bio. </content>
        </verse>
        <verse num="18">
            <content>Na meka kyerɛɛ wɔn me Nyankopɔn nsa a ɛyɛ wɔ me soɔ, ne ɔhene asɛm a ɔka kyerɛɛ me no. Ɛnna wɔkaa sɛ: Momma yɛnsɔre na yɛnsi. Na wɔhyehyɛɛ wɔn abasam den maa adwuma pa no. </content>
        </verse>
        <verse num="19">
            <content>Na Horonni Sanbalat ne Tobia, akoa Amonni no, ne Arabni Gesem teeɛ no, wɔdii yɛn ho fɛw, na wɔbuu yɛn animtia kaa sɛ: Asɛm bɛn na moredie yi? Ɔhene anim atua na moreteɛ yi? </content>
        </verse>
        <verse num="20">
            <content> Na meyii wɔn ano sɛ: Ɔsoro Nyankopɔn no, ɔno na ɔbɛma no asi yɛn yie, na yɛn ne nkoa bɛsɔre asi, na mo deɛ, monni kyɛfa ne tumi ne nkaeɛ biara wɔ Yerusalem.</content>
        </verse>
        <note num="1">
            <content kind="REF_VERSE_START">1</content>
            <content> </content>
            <content kind="STRONG_EM">NISAN: </content>
            <content>Ɛte sɛ bosome Ɔbɛnem mpaemu kɔsi Oforisuo bosome mpaemu.</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Esra 7.6</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Neh 3.15</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Efe 2.12</content>
        </note>
    </chapter>
    <chapter num="3">
        <verse num="1">
            <content>Na Ɔsɔfopanin Eliasib ne ne nuanom asɔfoɔ no sɔree na wɔsii Nnwan Pono no. Wɔdwiraa ho na wɔsisii n’apono no. Wɔyɛɛ no kronkron firii Ɔha Abantenten no ho de kɔsii Hananel Abantenten no ho. </content>
        </verse>
        <verse num="2">
            <content>Na Yeriko mmarima sii deɛ ɛtoa soɔ, na Imri ba Sakur nso sii deɛ ɛtoa soɔ.</content>
            <content> </content>
        </verse>
        <verse num="3">
            <content>Na Mpataa Pono no, Senaa mma na wɔsiiɛ, wɔn na wɔsamm soɔ na wɔsisii n’apono, ne mpratwom ne n’adaban. </content>
        </verse>
        <verse num="4">
            <content>Wɔn nkyɛn mu na Hakkos ba Uria ba Meremot miamiaa mu. Wɔn nkyɛn mu nso na Mesesabel ba Berekia ba Mesulam miamiaa mu. Wɔn nkyɛn mu na Baana ba Sadok miamiaa mu. </content>
        </verse>
        <verse num="5">
            <content>Wɔn nkyɛn mu na Tekoafoɔ miamiaa mu, na wɔn aberempɔn amfa wɔn kɔn amɛhyɛ wɔn wura</content>
            <note_ref>1</note_ref>
            <content> adwuma no mu.</content>
            <content> </content>
        </verse>
        <verse num="6">
            <content>Na ɛpono dada no, Pasea ba Yoida ne Besodeia ba Mesulam miamiaa mu. Wɔn na wɔsamm soɔ, na wɔsii n’apono ne ne mpratwom ne n’adaban. </content>
        </verse>
        <verse num="7">
            <content>Wɔn nkyɛn mu na Gibeonni Melatia ne Meronotni Yadon, Gibeon ne Mispa mmarima a wɔhyɛ asuogya amrado no aseɛ no miamiaa mu. </content>
        </verse>
        <verse num="8">
            <content>Deɛ ɛtoa wɔn so na Harhaia ba Usiel a ɔfiri sika adwumfoɔ mu no miamiaa mu. Deɛ ɛtoa ne so na Hanania, nnufrafoɔ ba no miamiaa mu, na wɔmaa Yerusalem yɛɛ den de kɔsii ɔfasuo tɛtrɛtɛ no so. </content>
        </verse>
        <verse num="9">
            <content>Wɔn nkyɛn mu na Hur ba Refaia, Yerusalem fa so safohene, miamiaa mu. </content>
        </verse>
        <verse num="10">
            <content>Deɛ ɛtoa wɔn so mu na Harumaf ba Yedaia miamiaa ne fie ntentensoɔ deɛ no mu. Deɛ ɛtoa ne so mu na Hasabneia ba Hatus miamiaa mu. </content>
        </verse>
        <verse num="11">
            <content>Esini bi nso na Harim ba Malkia ne Pahat-Moab ba Hasub miamiaa mu, ne afononoo abantenten no nso. </content>
        </verse>
        <verse num="12">
            <content>Deɛ ɛtoa ne so na Halohes ba Salum, Yerusalem fa so safohene, miamiaa mu, ɔno ne ne mmammaa.</content>
            <content> </content>
        </verse>
        <verse num="13">
            <content>Bonhwa Pono no, Hanum ne Sanoafoɔ miamiaa mu, wɔn na wɔtoeɛ na wɔsisii ano apono, ne mpratwom ne n’adaban, na wɔtoo ɔfasuo no basafa ahanum de kɔsii Sumina Pono ano.</content>
            <content> </content>
        </verse>
        <verse num="14">
            <content>Sumina pono no deɛ, Rekab ba Malkia, Bet-hakerem ɔmansin no so safohene, na ɔmiamiaa mu, ɔno na ɔtoeɛ, na ɔkataa soɔ, na ɔsisii ano apono, ne mpratwom ne n’adaban.</content>
            <content> </content>
        </verse>
        <verse num="15">
            <content> </content>
            <content> Na Nsutire Pono no, Kol-hose ba Salum Mispa abupɛn no so safohene, na ɔmiamiaa mu, ɔno na ɔtoeɛ na ɔkataa soɔ na ɔsisii ano apono, ne mpratwom ne n’adaban. Ɔtoo nsuka ho fasuo nso, ɔhene turo no ho de kɔsii ntwedeɛ a ɛsiane firi Dawid kuro mu no ho. </content>
        </verse>
        <verse num="16">
            <content>Ɔno so na Asbuk ba Nehemia, Betsur ɔmansin fa so safohene, bɛtoa miamiaa mu de kɔsii Dawid adamena ntentensoɔ ne ɔtareɛ a wɔyɛeɛ no ho ara de kɔsii nnɔmmanin fie. </content>
        </verse>
        <verse num="17">
            <content>Ɔno so na Lewifoɔ no, Bani ba Rehum bɛtoa miamiaa mu. Deɛ ɛtoa ne so na Hasabia, Keila abupɛn fa so safohene, miamiaa mu maa ne mansini. </content>
        </verse>
        <verse num="18">
            <content>Ɔno so na wɔn nuanom Henadad ba Bawai, Keila ɔmansin fa so safohene, bɛtoaa so miamiaa mu. </content>
        </verse>
        <verse num="19">
            <content>Deɛ ɛtoa ne so na Yesua ba Eser, Mispa safohene, miamiaa esini a ɛka ho no mu, kokoam amiadeɛ dan ntwedeɛ no ntentensoɔ. </content>
        </verse>
        <verse num="20">
            <content> Ɔno so na Sabai ba Baruk bɛtoa bɔɔ mmɔden miamiaa esini a ɛka ho no mu firi ntweaso no ho de kɔsii Ɔsɔfo panin Eliasib fie pono ano. </content>
        </verse>
        <verse num="21">
            <content> Ɔno so na Hakos ba Uria ba Meremot bɛtoa miamiaa esini a ɛtɔ so mmienu no mu de firi Eliasib fie pono ano kɔsii Eliasib fie awieeɛ nohoa. </content>
        </verse>
        <verse num="22">
            <content>Ɔno so na asɔfoɔ no, Yordan nsunoafoɔ no, bɛtoaa so miamiaa mu. </content>
        </verse>
        <verse num="23">
            <content>Wɔn so na Benyamin ne Hasub bɛtoaeɛ wɔn fie ntentensoɔ. Wɔn so na Anania ba Maaseia ba Asaria bɛtoaeɛ wɔ ne fie ho. </content>
        </verse>
        <verse num="24">
            <content>Ɔno so na Henadad ba Binui bɛtoaeɛ miamiaa esini a ɛka ho no mu de, firi Asaria fie no ho kɔsii kokoa no mu ne ntweaso no ho. </content>
        </verse>
        <verse num="25">
            <content> Usai ba Palal dii ntweaso no ne abantenten a ɛtene firi atifi ahemfie nneduafoɔ abannwa ho no ntentensoɔ. Ɔno so na Paros ba Pedaia diiɛ. </content>
        </verse>
        <verse num="26">
            <content>Na nsɔfokwaa no tenaa Ofel de kɔsii Nsuo Pono no ntentensoɔ apueeɛ, ne abantenten a ɛfiri adie no fam. </content>
        </verse>
        <verse num="27">
            <content>Ɔno so na Tekoafoɔ no bɛtoaeɛ miamiaa esini a ɛtɔ so mmienu mu abantenten kɛseɛ a ɛfiri adie no ntentensoɔ kɔsii Ofel fasuo no ho.</content>
            <content> </content>
        </verse>
        <verse num="28">
            <content> </content>
            <content> Ɛfiri Apɔnkɔ Pono ano na asɔfoɔ no miamiaa deɛ ɛwɔ wɔn afie ntentensoɔ mu. </content>
        </verse>
        <verse num="29">
            <content>Wɔn so na Imer ba Sadok bɛtoaɛ ne fie ntentensoɔ. Ɔno so na Sekania ba Semaia, Apueeɛ Pono ano hwɛfoɔ no, bɛtoaeɛ. </content>
        </verse>
        <verse num="30">
            <content>Ɔno so na Selemia ba Hanania ne Hanun a ɔyɛ Salaf ba a ɔtɔ so nsia no, bɛtoaeɛ miamiaa esini a ɛtɔ so mmienu no mu. Ɔno so na Berekia ba Mesulam bɛtoaeɛ ne pia ntentensoɔ. </content>
        </verse>
        <verse num="31">
            <content>Ɔno so na Malkia, sika dwumfoɔ ba no, bɛtoaeɛ kɔsii nsɔfokwaa ne adwadifoɔ no fie, Badwa Pono no ntentensoɔ kɔsii ntweaso abansoro dan no ho. </content>
        </verse>
        <verse num="32">
            <content>Na ntweaso abansoro dan no ne Nnwan Pono no ntam no, sika adwumfoɔ ne adwadifoɔ na wɔmiamiaa mu.</content>
        </verse>
        <note num="1">
            <content kind="REF_VERSE_START">5</content>
            <content> </content>
            <content>Anaasɛ </content>
            <content kind="EM">awuranom</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Yoh 9.7 </content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Neh 3.1</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Esra 8.33</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Yer 32.2; 33.1</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: 2 Ah 11.16 </content>
        </note>
    </chapter>
    <chapter num="4">
        <verse num="1">
            <content> </content>
            <content> Na Sanbalat tee sɛ yɛreto ɔfasuo no, ne bo hurui na ɔnyaa abufuo pii pa ara, na ɔdii Yudafoɔ no ho fɛw. </content>
        </verse>
        <verse num="2">
            <content>Na ɔkaa no ne nuanom ne Samaria dɔm no anim sɛ: Ɛdeɛn na Yudafoɔ bɛtɛbɛtɛɛfoɔ yi reyɛ yi? Wɔbɛsiesie nnoɔma? Wɔbɛbɔ afɔdeɛ? Wɔbɛwie no da koro? Wɔbɛnyanenyane aboɔ no afiri nkunkumaboɔ akuakuo a ahyehyeɛ no mu? </content>
        </verse>
        <verse num="3">
            <content>Na Amonni Tobia a ɔgyina ne nkyɛn no kaa sɛ: Deɛ wɔretoɔ yi mpo, sɛ sakraman foro a, ɔbɛbu wɔn aboɔ fasuo no. </content>
        </verse>
        <verse num="4">
            <content> Tie, yɛn Nyankopɔn, sɛ yɛabɔ adapaa, na dane wɔn ahohora bua wɔn atifi, na fa wɔn yɛ asadeɛ nnommumfa asase so, </content>
        </verse>
        <verse num="5">
            <content>na nkata wɔn amumuyɛ so, na wɔn bɔne nso, mma wɔmmpepa no w’anim, na wɔafu wo bo abantofoɔ no anim.</content>
            <content> </content>
        </verse>
        <verse num="6">
            <content>Na yɛtoo ɔfasuo no, na wɔtoatoaa ɔfasuo no nyinaa so kɔduruu ne fa so, ɛfiri sɛ, na ɔman no wɔ adwene pa ma adwuma no.</content>
            <content> </content>
        </verse>
        <verse num="7">
            <content>Na Sanbalat ne Tobia ne Arabfoɔ ne Amonfoɔ ne Asdodfoɔ no tee sɛ wɔretoatoa Yerusalem afasuo no ahyia, na wɔafiri aseɛ retuatua ntokuro no, wɔn bo fuu sɛ, </content>
        </verse>
        <verse num="8">
            <content>na wɔn nyinaa kɔɔ apam yɛɛ baako sɛ wɔrebɛne Yerusalem ako, na wɔayɛ no sakasaka. </content>
        </verse>
        <verse num="9">
            <content>Na yɛbɔɔ yɛn Nyankopɔn mpaeɛ, na wɔn nti, yɛsisii awɛmfoɔ awia ne anadwo, wɔn anim.</content>
            <content> </content>
        </verse>
        <verse num="10">
            <content>Na Yuda kaa sɛ: Nnesoasoafoɔ no ahoɔden so ahwan, nkunkumaboɔ no nso dɔɔso, enti yɛrentumi nto ɔfasuo no. </content>
        </verse>
        <verse num="11">
            <content>Na yɛn ahohiahiafoɔ no kaa sɛ: Mommma wɔnnte na wɔnnhunu kɔsi sɛ yɛbɛduru wɔn mu akunkum wɔn ama adwuma no to atwa.</content>
            <content> </content>
        </verse>
        <verse num="12">
            <content>Na ɛbaa sɛ, Yudafoɔ a wɔtete wɔn ho no firi nkuro no nyinaa mu bɛka kyerɛɛ yɛn bɛyɛ mprɛdu sɛ: Wɔrepam yɛn ho apam bɔne. </content>
        </verse>
        <verse num="13">
            <content>Ɛnna mede nnipa sisii aseɛ aseɛ hɔnom, ɔfasuo no akyi, deɛ ɛhɔ deda hɔ no, na mede ɔman no sisii sɛdeɛ wɔn mmusua teɛ, wɔkurakura wɔn nkrantɛ ne wɔn mpea ne wɔn tadua. </content>
        </verse>
        <verse num="14">
            <content> Na mekɔhwɛe, na mesɔree, na mesee mmakoma ne mpanimfoɔ ne ɔman no nkaeɛ sɛ: Monnsuro wɔn, AWURADE kɛseɛ a ne ho yɛ hu no mmom na monkae no, na monko mma mo nuanom ne mo mmammarima ne mo mmammaa ne mo yerenom ne mo afie.</content>
            <content> </content>
        </verse>
        <verse num="15">
            <content> </content>
            <content> Na yɛn atamfoɔ no tee sɛ wɔabɛka akyerɛ yɛn no, Onyankopɔn maa wɔn agyina no yɛɛ ɔkwa. Na yɛn nyinaa sane baa ɔfasuo no ho, bɛtoaa yɛn adwuma so. </content>
        </verse>
        <verse num="16">
            <content>Na ɛfiri da no, me mmeranteɛ fa fraa mu yɛɛ adwuma, na wɔn mu fa nso kurakuraa mpea ne akyɛm ne tadua wɔn amiadeɛ mu, na asafohene no gyinaa Yuda fie nyinaa akyi. </content>
        </verse>
        <verse num="17">
            <content>Wɔn a wɔtotoo ɔfasuo no ne wɔn a wɔsoso nnesoa ne wɔn a wɔsoasoaa wɔn no, wɔde nsa baako reyɛ adwuma, na wɔde baako kura akodeɛ mu. </content>
        </verse>
        <verse num="18">
            <content>Na wɔn a wɔtoɔ no nyinaa bobɔ wɔn nkrantɛ wɔ wɔn asene na na wɔde retoɔ. Na ntotorobɛntohyɛnfoɔ wɔ me nkyɛn. </content>
        </verse>
        <verse num="19">
            <content>Na mesee mmapɔmma ne mpanimfoɔ ne ɔman no nkaeɛ sɛ: Adwuma no dɔɔso, na emu trɛ na yɛn nso yɛapaepae yɛn mu ɔfasuo no so, onipa ne ne yɔnko ntam ware. </content>
        </verse>
        <verse num="20">
            <content>Enti baabiara a mobɛte totorobɛnto nka no, ɛhɔ na mommoa mo ano mmɛhyia yɛn nkyɛn, yɛn Nyankopɔn bɛko ama yɛn.</content>
            <content> </content>
        </verse>
        <verse num="21">
            <content>Saa na yɛyɛɛ adwuma. Na wɔn mu fa kurakuraa mpea firi adekyeeɛ kɔsi sɛ nsoromma pue. </content>
        </verse>
        <verse num="22">
            <content>Nso berɛ no ara mu no, mesee ɔman no sɛ: Onipa biara ne ne somfo nna Yerusalem, na wɔnyɛ yɛn awɛmfoɔ anadwo ne adwumayɛfoɔ awia. </content>
        </verse>
        <verse num="23">
            <content>Na me ne me nuanom ne m’asomfoɔ ne awɛmfoɔ a wɔdi m’akyire no, yɛanyiyi yɛn ntadeɛ, obiara kura n’akodeɛ wɔ ne nsa nifa mu.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Neh 2.19 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Dwom 7.16</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Neh 1</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Hiob 5.12 </content>
        </note>
    </chapter>
    <chapter num="5">
        <verse num="1">
            <content>Na ɔman no ne wɔn yerenom nteamu kɛseɛ sɔre tiaa wɔn nuanom Yudafoɔ no, </content>
        </verse>
        <verse num="2">
            <content>na ebinom wɔ hɔ a wɔkaa sɛ: Yɛne yɛn mmammarima ne yɛn mmammaa no, yɛdɔɔso, na momma yɛnkɔpɛ aduane nni na yɛnnya nkwa. </content>
        </verse>
        <verse num="3">
            <content>Na ebinom nso se: Yɛde yɛn mfuo ne yɛn bobe nturo ne yɛn afie resisi nwowa apɛ ɛkɔm ano aduane. </content>
        </verse>
        <verse num="4">
            <content>Na ebinom wɔ hɔ a wɔkaa sɛ: Yɛafɛm sika de ayi ɔhene toɔ, yɛn mfuo ne yɛn bobe nturo no ho. </content>
        </verse>
        <verse num="5">
            <content>Na afei yɛn honam te sɛ yɛn nuanom honam, yɛn mma te sɛ wɔn mma, na hwɛ, yɛn deɛ, yɛrebrɛ yɛn mmammarima ne yɛn mmammaa ase de wɔn ayeyɛ nkoa, na yɛn mmammaa mu binom wɔ hɔ a wɔanya abrɛ wɔn ase saa, na ahoɔden biara nni yɛn nsam, na yɛn mfuo ne yɛn bobe nturo yɛ afoforɔ dea.</content>
            <content> </content>
        </verse>
        <verse num="6">
            <content>Na metee wɔn nteamu ne nsɛm yi no, me bo fuu pa ara. </content>
        </verse>
        <verse num="7">
            <content> Na me ne me ho tuu agyina, na me ne mmapɔmma ne mpanimfoɔ no hamee, na mesee wɔn sɛ: Mfɛntom na mogyegye mo nuanom hɔ! Na mebɔɔ wɔn so dwa kɛseɛ, </content>
        </verse>
        <verse num="8">
            <content>na mesee wɔn sɛ: Yɛn deɛ, yɛagye yɛn nuanom Yudafoɔ a wɔtontɔnee wɔn maa amanaman no, sɛdeɛ ɛwɔ yɛn nsam no, na mo nso, mobɛtontɔn mo nuanom, na wɔntontɔn wɔn ho mma yɛn anaa? Na wɔyeyɛɛ komm, na na wɔnhunu asɛm a wɔde bɛbua. </content>
        </verse>
        <verse num="9">
            <content>Na mekaa sɛ: Asɛm a moredie yi nyɛ, ɛnyɛ yɛn Nyankopɔn no suro mu na ɛsɛ sɛ monanteɛ, amanaman a wɔyɛ yɛn atamfoɔ no nsopa no nti? </content>
        </verse>
        <verse num="10">
            <content>Na me nso, me nuanom ne m’asomfoɔ, yɛafɛm wɔn sika ne aduane, momma yɛmfa ka yi nkyɛ. </content>
        </verse>
        <verse num="11">
            <content>Ɛnnɛ ara monnane wɔn mfuo ne wɔn bobe nturo ne wɔn ngo nnua ne wɔn afie mma wɔn, ne sika ne aduane ne nsa ne ngo no ha mu abupɛn a mogyee no wɔn hɔ yɛɛ mfɛntom no. </content>
        </verse>
        <verse num="12">
            <content>Ɛnna wɔse: Yɛbɛdane ama, na yɛrenhwehwɛ wɔn hɔ biribiara. Yɛbɛyɛ saa, sɛdeɛ woaka no. Na mefrɛɛ asɔfoɔ no mebae, na memaa wɔkekaa ntam sɛ wɔbɛyɛ no sɛdeɛ asɛm yi teɛ. </content>
        </verse>
        <verse num="13">
            <content>Meporeporee me kokom nso na mekaa sɛ: Sei ara na Onyankopɔn bɛporepore onipa biara a ɔmma asɛm yi ntim no afiri ne fie ne n’adwuma mu, na sei ara na wɔbɛporepore no na wayɛ onipahunu. Na badwa no nyinaa kaa sɛ: Amen. Na wɔyii AWURADE ayɛ. Na ɔman no dii asɛm yi so.</content>
            <content> </content>
        </verse>
        <verse num="14">
            <content>Nso ɛfiri da a wɔde me yɛɛ Yuda asase so amrado no, ɛfiri Ɔhene Artasasta afe a ɛtɔ so aduonu kɔsi afe a ɛtɔ so aduasa mmienu soɔ no, mfeɛ dummienu, me ne me nuanom anni amrado aduane. </content>
        </verse>
        <verse num="15">
            <content>Na akane amradofoɔ a wɔdii m’anim no yɛɛ ɔman no so adesoa, na wɔgyegyee wɔn hɔ aduane ne nsa, ɛsono dwetɛ nnwetɛbena aduanan nso. Wɔn asomfoɔ nso homm ɔman no so. Na me deɛ, Nyankopɔn ho suro nti, manyɛ saa. </content>
        </verse>
        <verse num="16">
            <content>Na ɔfasuo yi ho adwuma no nso, mesɔɔ mu, na yɛannye asase biara mpo, na m’asomfoɔ nyinaa ano bɛboae wɔ adwuma no ho. </content>
        </verse>
        <verse num="17">
            <content>Na Yudafoɔ ne mpanimfoɔ no mu ɔha aduonum ne wɔn a wɔfifiri yɛn ho amanaman mu ba yɛn nkyɛn no didii me pono so. </content>
        </verse>
        <verse num="18">
            <content>Na deɛ wɔnoa da koro nie: Nantwinini baako ne nnwan a wɔadɔ nsia, na ntakraboa na wɔsiesie ma me, na dadu mu prɛko, nsa ahodoɔ bebree bu so. Nanso yei mu no, mammisa amrado aduane, ɛfiri sɛ na ɔsom no yɛ duru wɔ ɔman no so. </content>
        </verse>
        <verse num="19">
            <content> Ao, Me Nyankopɔn, mesrɛ wo, kae ma me yiedie wɔ deɛ ɔman yi nti meyɛeɛ no nyinaa ho.</content>
        </verse>
        <note kind="CROSS_REFERENCES">
            <content kind="REF_VERSE_START">7</content>
            <content>: Eks 22.24</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Neh 13.14, 22, 31</content>
        </note>
    </chapter>
    <chapter num="6">
        <verse num="1">
            <content>Na Sanbalat, Tobia, Arabni Gesem ne yɛn atamfoɔ nkaeɛ no tee sɛ mato ɔfasuo no na tokuro biara nni mu bio no, (nanso berɛ no mu na mensisii apono no, kuro apono no ano), </content>
        </verse>
        <verse num="2">
            <content>Sanbalat ne Gesem soma maa wɔbaa me nkyɛn sɛ: Bra ma yɛnhyia wɔ nkuraa a ɛwɔ Ono Asasetatraa no mu. Na wɔn deɛ, bɔne na wɔredwene no me ho. </content>
        </verse>
        <verse num="3">
            <content>Na mesomaa abɔfoɔ maa wɔkɔɔ wɔn nkyɛn sɛ: Adwuma kɛseɛ na mereyɛ yi, na mentumi mensiane memma. Ɛdeɛn nti na adwuma no nna hɔ na mennya no hɔ nsiane mmra mo nkyɛn? </content>
        </verse>
        <verse num="4">
            <content>Na wɔsoma maa wɔbaa me nkyɛn saa ara mprɛnnan, na mebuaa wɔn saa ara. </content>
        </verse>
        <verse num="5">
            <content>Ɛnna Sanbalat somaa ne somfoɔ maa no baa me nkyɛn deɛ ɛtɔ so nnum, na nwoma a ano da hɔ kura ne nsam. </content>
        </verse>
        <verse num="6">
            <content> Wɔatwerɛ no emu sɛ: Wɔkeka no amanaman mu, na Gasmu ka sɛ wo ne Yudafoɔ redwene atuateɛ, ɛno nti na woreto ɔfasuo no yi, na wo nso worepɛ ɔhene adi, sɛdeɛ nsɛm yi teɛ no. </content>
        </verse>
        <verse num="7">
            <content>Nanso woahyehyɛ adiyifoɔ a wɔbɛpae wo ho asɛm wɔ Yerusalem sɛ: Ɔhene bi wɔ Yuda. Na afei ɔhene aso bɛte no sɛdeɛ nsɛm yi teɛ. Na afei bra na yɛnhyia ntu agyina. </content>
        </verse>
        <verse num="8">
            <content>Ɛnna mesoma maa wɔkɔɔ ne nkyɛn sɛ: Wɔnyɛɛ biribi sɛ nsɛm a woreka yi, na ɛyɛ bɔtirimuka. </content>
        </verse>
        <verse num="9">
            <content>Na wɔn nyinaa, ehu nko ara na na wɔyi yɛn sɛ: Wɔn nsam bɛgo afiri adwuma no ho, na wɔanyɛ. Na afei, Onyankopɔn hyɛ me nsam den.</content>
            <content> </content>
        </verse>
        <verse num="10">
            <content>Na mekɔɔ Mehetabel ba Delaia ba Semaia fie, na ɔno deɛ, na wato ne ho pono mu. Na ɔkaa sɛ: Ma yɛnhyia Nyankopɔn fie asɔredan no mu, na yɛntoto asɔredan no apono mu, ɛfiri sɛ wɔreba abɛku wo. Anadwo na wɔbɛba abɛku woɔ. </content>
        </verse>
        <verse num="11">
            <content>Na mese: Ɔbarima a ɔte sɛ me bɛdwane anaa? Na hwan na ɔte sɛ me a ɔbɛhyɛne asɔredan no mu na wanya nkwa? Merenkɔ. </content>
        </verse>
        <verse num="12">
            <content>Na mekarii, na hwɛ, ɛnyɛ Onyankopɔn na ɔsomaa no, na nkɔm a ɔhyɛ tiaa me yi, na Tobia ne Sanbalat na abɔ no paa. </content>
        </verse>
        <verse num="13">
            <content> Deɛ enti a wɔbɔɔ no paa ne sɛ, mensuro na menyɛ saa, na menyɛ bɔne, na wɔanya dimmɔne bi abɔ de asopa me. </content>
        </verse>
        <verse num="14">
            <content> Me Nyankopɔn, kae Tobia ne Sanbalat sɛdeɛ wɔn nnwuma yi teɛ, ne Odiyifoɔ baa Noadia nso ne adiyifoɔ no a anka wɔrepɛ ayi me hu no.</content>
            <content> </content>
        </verse>
        <verse num="15">
            <content>Na wɔde nna aduonum mmienu na wɔwiee ɔfasuo no bosome Elul</content>
            <note_ref>1</note_ref>
            <content> da a ɛtɔ so aduonu nnum mu. </content>
        </verse>
        <verse num="16">
            <content>Na yɛn atamfoɔ nyinaa teeɛ no, amanaman a wɔwowɔ yɛn ho no suroe, na wɔtɔɔ sini wɔn ani so sɛ, na wɔhunuu sɛ yɛn Nyankopɔn nkyɛn na wɔfiri bɛyɛɛ adwuma yi. </content>
        </verse>
        <verse num="17">
            <content>Nso nna no mu no, Yuda mmapɔmma no mu pii manee Tobia nwoma, na Tobia nso deɛ baa wɔn nkyɛn, </content>
        </verse>
        <verse num="18">
            <content>na Yuda mu nnipa pii asuae akyerɛ no, ɛfiri sɛ Arah ba Sekania ase ne no, na ne ba Yohanan aware Berekia ba Mesulam babaa. </content>
        </verse>
        <verse num="19">
            <content>Nso wɔbɛkaa ne nnwuma pa wɔ m’anim, na wɔkɔkaa me nsɛm nso kyerɛɛ no. Na nwoma no deɛ, Tobia de manee sɛ ɔde rebɛyi me hu.</content>
        </verse>
        <note kind="CROSS_REFERENCES">
            <content kind="REF_VERSE_START">6</content>
            <content>: Esra 4.12</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Num 18.7</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Neh 4.4-5</content>
        </note>
        <note num="1">
            <content kind="REF_VERSE_START">15</content>
            <content> </content>
            <content kind="STRONG_EM">ELUL: </content>
            <content>Ɛte sɛ bosome Ɔsannaa awieeɛ kɔsi Ɛbɔ bosome awieeɛ.</content>
        </note>
    </chapter>
    <chapter num="7">
        <verse num="1">
            <content>Na ɛbaa sɛ wɔtoo afasuo no, na mesii apono no, wɔhyehyɛɛ apono ano ahwɛfoɔ ne nnwontofoɔ ne Lewifoɔ. </content>
        </verse>
        <verse num="2">
            <content>Na mede Yerusalem hyɛɛ me nua Hanani ne Hanania, aban no mu safohene no nsa, ɛfiri sɛ, na ɔyɛ ɔbarima nokwafoɔ a ɔsuro Onyankopɔn sene nnipa bebree, </content>
        </verse>
        <verse num="3">
            <content>na mesee wɔn sɛ: Mommma wɔnnhini Yerusalem apono gye sɛ owia mu ayɛ den ansa. Na wɔda so gyina hɔ no wɔnkeka apono no ntoto mu, na montoto akyire. Na momfa Yerusalemfoɔ awɛmfoɔ nsisi hɔ, onipa biara nnyina ne wɛn so, ne fie ntentensoɔ. </content>
        </verse>
        <verse num="4">
            <content>Na na kuro no mu bae tɛtrɛtɛɛ na ɛso, na nnipa a wɔwɔ mu no sua, na adan no nso, na wɔnsisii.</content>
            <content> </content>
        </verse>
        <verse num="5">
            <content>Na me Nyankopɔn de hyɛɛ me tirim mu sɛ memmoa mmapɔmma ne mpanimfoɔ ne ɔman no ano na wɔnkan wɔn, wɔn mmusua so. Na mehunuu wɔn a wɔforo baa kane no ho mmusua nkaneeɛ nwoma, na mehunuu sɛ wɔatwerɛ mu sɛ:</content>
            <content> </content>
        </verse>
        <verse num="6">
            <content> </content>
            <content> Yeinom ne ɔmantam no mufoɔ a wɔfiri nnommum a Babelhene Nebukadnessar de wɔn kɔeɛ no mu foro baeɛ na wɔsane baa Yerusalem ne Yuda wɔn nkuro mu. </content>
        </verse>
        <verse num="7">
            <content>Wɔne Serubabel, Yesua, Nehemia, Asaria, Raamia, Nahamani, Mordekai, Bilsan, Misperet, Bigwai, Nehum, Baana na ɛbaeɛ.</content>
            <content>Israel man mu mmarima dodoɔ nie: </content>
        </verse>
        <verse num="8">
            <content>Paros mma: Mpennu ɔha aduɔson mmienu. </content>
        </verse>
        <verse num="9">
            <content>Sefatia mma: Ahasa aduɔson mmienu. </content>
        </verse>
        <verse num="10">
            <content>Arah mma: Ahansia aduonum mmienu. </content>
        </verse>
        <verse num="11">
            <content>Pahat-Moab mma: Yesua ne Yoab mma deɛ: Mpennu ahanwɔtwe ne dunwɔtwe. </content>
        </verse>
        <verse num="12">
            <content>Elam mma: Apem ahanu aduonum nnan. </content>
        </verse>
        <verse num="13">
            <content>Satu mma: Ahanwɔtwe aduanan nnum. </content>
        </verse>
        <verse num="14">
            <content>Sakai mma: Ahanson aduosia. </content>
        </verse>
        <verse num="15">
            <content>Binui mma: Ahansia aduanan nwɔtwe. </content>
        </verse>
        <verse num="16">
            <content>Bebai mma: Ahansia aduonu nwɔtwe. </content>
        </verse>
        <verse num="17">
            <content>Asgad mma: Mpennu ahasa aduonu mmienu. </content>
        </verse>
        <verse num="18">
            <content>Adonikam mma: Ahansia aduosia nson. </content>
        </verse>
        <verse num="19">
            <content>Bigwai mma: Mpennu aduosia nson. </content>
        </verse>
        <verse num="20">
            <content>Adin mma: Ahansia aduonum nnum. </content>
        </verse>
        <verse num="21">
            <content>Ater mma: Hesekia deɛ, aduɔkron nwɔtwe. </content>
        </verse>
        <verse num="22">
            <content>Hasum mma: Ahasa aduonu nwɔtwe. </content>
        </verse>
        <verse num="23">
            <content>Besai mma: Ahasa aduonu nnan. </content>
        </verse>
        <verse num="24">
            <content>Harif mma: Ɔha ne dummienu. </content>
        </verse>
        <verse num="25">
            <content>Gibeon mma: Aduɔkron nnum. </content>
        </verse>
        <verse num="26">
            <content>Betlehem ne Netofa mmarima: Ɔha aduɔwɔtwe nwɔtwe. </content>
        </verse>
        <verse num="27">
            <content>Anatot mmarima: Ɔha aduonu nwɔtwe. </content>
        </verse>
        <verse num="28">
            <content>Bet-asmawet mmarima: Aduanan mmienu. </content>
        </verse>
        <verse num="29">
            <content>Kiriat-yearim, Kefira ne Beerot mmarima: Ahanson aduanan mmiɛnsa. </content>
        </verse>
        <verse num="30">
            <content>Rama ne Geba mmarima: Ahansia aduonu baako. </content>
        </verse>
        <verse num="31">
            <content>Mikmas mmarima, ɔha aduonu mmienu. </content>
        </verse>
        <verse num="32">
            <content>Betel ne Ai mmarima, ɔha aduonu mmiɛnsa. </content>
        </verse>
        <verse num="33">
            <content>Nebo baako no mmarima: Aduonum mmienu. </content>
        </verse>
        <verse num="34">
            <content>Elam baako no mma: Apem ahanu aduonum nnan. </content>
        </verse>
        <verse num="35">
            <content>Harim mma: Ahasa aduonu. </content>
        </verse>
        <verse num="36">
            <content>Yeriko mma: Ahasa aduanan nnum. </content>
        </verse>
        <verse num="37">
            <content>Lod, Hadid ne Ono mma: Ahanson aduonu baako. </content>
        </verse>
        <verse num="38">
            <content>Senaa mma: Mpensa ahankron aduasa.</content>
            <content> </content>
        </verse>
        <verse num="39">
            <content>Asɔfoɔ no: Yedaia mma, Yesua fie deɛ: Ahankron aduɔson mmiɛnsa. </content>
        </verse>
        <verse num="40">
            <content>Imer mma: Apem aduonum mmienu. </content>
        </verse>
        <verse num="41">
            <content>Pasur mma: Apem ahannu aduanan nson. </content>
        </verse>
        <verse num="42">
            <content>Harim mma: Apem ne dunson.</content>
            <content> </content>
        </verse>
        <verse num="43">
            <content>Lewifoɔ: Yesua mma: Kadmiel deɛ, Hodewa mma deɛ: Aduɔson nnan. </content>
        </verse>
        <verse num="44">
            <content>Nnwontofoɔ: Asaf mma: Ɔha aduanan nwɔtwe. </content>
        </verse>
        <verse num="45">
            <content>Apono ano ahwɛfoɔ: Salum mma, Ater mma, Talmon mma, Akub mma, Hatita mma, Sobai mma: Ɔha aduasa nwɔtwe.</content>
            <content> </content>
        </verse>
        <verse num="46">
            <content>Nsɔfokwaa: Siha mma, Hasufa mma, Tabaot mma, </content>
        </verse>
        <verse num="47">
            <content>Keros mma, Sia mma, Padon mma, </content>
        </verse>
        <verse num="48">
            <content>Lebana mma, Hagaba mma, Salmai mma, </content>
        </verse>
        <verse num="49">
            <content>Hanan mma, Gidel mma, Gahar mma, </content>
        </verse>
        <verse num="50">
            <content>Reaia mma, Resin mma, Nekoda mma, </content>
        </verse>
        <verse num="51">
            <content>Gasam mma, Usa mma, Pasea mma, </content>
        </verse>
        <verse num="52">
            <content>Besai mma, Meunim mma, Nefusesim mma, </content>
        </verse>
        <verse num="53">
            <content>Bakbuk mma, Hakufa mma, Harhur mma, </content>
        </verse>
        <verse num="54">
            <content>Baslit mma, Mehida mma, Harsa mma, </content>
        </verse>
        <verse num="55">
            <content>Barkos mma, Sisera mma, Tema mma, </content>
        </verse>
        <verse num="56">
            <content>Nesia mma, Hatifa mma.</content>
            <content> </content>
        </verse>
        <verse num="57">
            <content>Salomo nkoa mma: Sotai mma, Soferet mma, Perida mma, </content>
        </verse>
        <verse num="58">
            <content>Yala mma, Darkon mma, Gidel mma, </content>
        </verse>
        <verse num="59">
            <content>Sefatia mma, Hatil mma, Pokeret-hasebaim mma, Amon mma.</content>
            <content> </content>
        </verse>
        <verse num="60">
            <content>Nsɔfokwaa ne Salomo nkoa mma no nyinaa: Ahasa aduɔkron mmienu.</content>
            <content> </content>
        </verse>
        <verse num="61">
            <content>Na yeinom ne wɔn a wɔfiri Tel-mela, Tel-harsa, Kerub, Adon, Imer foro baeɛ, na wɔantumi ankyerɛ wɔn mpanimfie ne wɔn ase sɛ Israel mu na wɔfire. </content>
        </verse>
        <verse num="62">
            <content>Delaia mma, Tobia mma, Nekoda mma: Ahansia aduanan mmienu. </content>
        </verse>
        <verse num="63">
            <content>Na asɔfoɔ mu: Habaia mma, Hakos mma, Barsilai (a ɔwaree Gileadni Barsilai mmammaa mu bi, na wɔde wɔn din too ne mma), </content>
        </verse>
        <verse num="64">
            <content>yeinom hwehwɛɛ wɔn mmusua atwerɛ, na wɔanhunu. Na wɔbuu wɔn sɛ wɔn ho nteɛ nti, wɔyii wɔn firii asɔfodie mu. </content>
        </verse>
        <verse num="65">
            <content>Na amrado no ka kyerɛɛ wɔn sɛ wɔnnni akronkronneɛ mu adekronkron no bi kɔsi sɛ ɔsɔfoɔ bi de urim ne tumim bɛkyerɛ.</content>
            <content> </content>
        </verse>
        <verse num="66">
            <content>Badwa mu no nyinaa ano si mpem aduanan mmienu ne ahasa aduosia, </content>
        </verse>
        <verse num="67">
            <content>ɛsono wɔn nkoa ne wɔn mfenaa, wɔn nso wɔyɛ mpemnson ahasa aduasa nson. Na wɔwɔ nnwontofoɔ mmarima ne mmaa ahanu aduanan nnum. </content>
        </verse>
        <verse num="68">
            <content>Wɔn apɔnkɔ yɛ ahanson aduasa nsia, wɔn mfunumupɔnkɔ, ahanu aduanan nnum. </content>
        </verse>
        <verse num="69">
            <content>Yoma: Ahanan aduasa nnum. Mfunumu: Mpemnsia ahanson aduonu.</content>
            <content> </content>
        </verse>
        <verse num="70">
            <content> </content>
            <content> Na agyanom atitire no mu fa bi bɛkyɛɛ adwuma no ho adeɛ: Amrado no maa sika nsuruboaa apem, nkoraa aduonum, asɔfotadeɛ ahanum ne aduasa, sɛ wɔmfa ngu akoradeɛ no mu. </content>
        </verse>
        <verse num="71">
            <content>Na agyanom atitire no mu binom maa adwuma no ho akoradeɛ sika nsuruboaa mpemaduonu ne dwetɛ mmɛnaa mpennu ahanu. </content>
        </verse>
        <verse num="72">
            <content>Deɛ ɔman no nkaeɛ no maeɛ ne sika nsuruboaa mpemaduonu ne dwetɛ mmɛnaa mpennu ne asɔfotadeɛ aduosia nson.</content>
            <content> </content>
        </verse>
        <verse num="73">
            <content>Na asɔfoɔ ne Lewifoɔ ne apono ano ahwɛfoɔ ne nnwontofoɔ no ne ɔman no mu bi ne nsɔfokwaa no ne Israel nyinaa tenatenaa wɔn nkuro mu.</content>
        </verse>
        <note kind="CROSS_REFERENCES">
            <content kind="REF_VERSE_START">6</content>
            <content>: Esra 2 </content>
        </note>
        <note kind="CROSS_REFERENCES">
            <content kind="REF_VERSE_START">70</content>
            <content>: Neh 7.65 </content>
        </note>
    </chapter>
    <chapter num="8">
        <verse num="1">
            <content> </content>
            <content> Na bosome a ɛtɔ so nson no duruiɛ, na Israelfoɔ no wowɔ wɔn nkuro mu no. Na ɔman no nyinaa boaboaa wɔn ano, hyiaa sɛ onipa baako wɔ mpraeɛ a ɛwɔ nsuo pono no anim no so, na wɔka kyerɛɛ Ɔtwerɛfoɔ Esra sɛ ɔmfa Mose mmara a AWURADE hyɛɛ Israel no nwoma mmra. </content>
        </verse>
        <verse num="2">
            <content> Na Ɔsɔfoɔ Esra de mmara no baa badwa a mmarima ne mmaa ne obiara a ɔbɛtumi atie ate aseɛ no wɔ mu no anim, bosome a ɛtɔ so nson no da a ɛdi kan. </content>
        </verse>
        <verse num="3">
            <content>Na ɔkenkanee wɔ mpraeɛ a ɛwɔ nsuo pono anim no so firi anɔpa kɔsii awigyina, mmarima ne mmaa ne wɔn a wɔbɛtumi ate aseɛ no anim. Na ɔman no nyinaa yɛɛ aso tiee mmara nwoma no mu nsɛm no. </content>
        </verse>
        <verse num="4">
            <content>Na Ɔtwerɛfoɔ Esra gyinaa ɛsɛ a wɔde dua ayɛ a ɛkorɔn, a asɛm no nti wɔyɛeɛ no so. Na Matitia, Sema, Anaia, Uria, Hilkia ne Maaseia gyinagyina ne nkyɛn, ne nifa so, na ne benkum nso Pedaia, Misael, Malkia, Hasum, Hasbadana, Sakaria ne Mesulam. </content>
        </verse>
        <verse num="5">
            <content>Na Esra buee nwoma no mu ɔman no nyinaa anim, na ɔboro ɔman no nyinaa so. Na ɔbuee mu no, ɔman no nyinaa sɔre gyinagyinae. </content>
        </verse>
        <verse num="6">
            <content>Na Esra hyiraa AWURADE, Onyankopɔn kɛseɛ no. Na ɔman no nyinaa gyee so sɛ: Amen, Amen! Na wɔmemaa wɔn nsa so; na wɔkoto sɔree AWURADE de wɔn anim butubutuu fam. </content>
        </verse>
        <verse num="7">
            <content>Na Yesua ne Bani ne Serebia, Yamin, Akub, Sabetai, Hodia, Maaseia, Kelita, Asaria, Yosabad, Hanan, Pelaia ne Lewifoɔ no maa ɔman no hunuu mmara no mu. Na ɔman no gyinagyinaa wɔn agyinaeɛ. </content>
        </verse>
        <verse num="8">
            <content>Na wɔkenkann Nyankopɔn mmara nwoma no kofee, na wɔkyerɛɛ aseɛ maa wɔtee ne kenkan no ase.</content>
            <content> </content>
        </verse>
        <verse num="9">
            <content> </content>
            <content> Na Nehemia a ɔne amrado no ne Ɔsɔfoɔ Esra, ɔtwerɛfoɔ no ne Lewifoɔ a wɔkyerɛkyerɛɛ ɔman no ka kyerɛɛ ɔman no nyinaa sɛ: Ɛnnɛ da yi yɛ kronkron ma AWURADE mo Nyankopɔn. Monnni abooboo, na monnsu nso. Na ɔman no nyinaa tee mmara nsɛm no no, na wɔresu. </content>
        </verse>
        <verse num="10">
            <content>Na ɔka kyerɛɛ wɔn sɛ: Monkɔ nkɔdi sradenam na monnom nnɔkɔnnɔkɔwadeɛ, na momfa ebi nkɔma wɔn a wɔnsiesiee ebi mmaa wɔn no, na ɛnnɛ da yi yɛ kronkron ma yɛn AWURADE. Na mommma mo werɛ nnho mo ho, na AWURADE anigyeɛ ne mo ahoɔden. </content>
        </verse>
        <verse num="11">
            <content>Na Lewifoɔ no maa ɔman no nyinaa yɛɛ komm sɛ: Monyɛ dinn, na ɛnnɛ da yi yɛ kronkron, na mommma mo werɛ nnho mo ho. </content>
        </verse>
        <verse num="12">
            <content>Ɛnna ɔman no nyinaa kɔ kɔdidiiɛ na wɔnomeeɛ, na wɔde bi kyekyɛe, na wɔnyaa anigyeɛ kɛseɛ pa ara, ɛfiri sɛ wɔtee nsɛm a wɔka kyerɛɛ wɔn no ase.</content>
            <content> </content>
        </verse>
        <verse num="13">
            <content>Na ɛda a ɛtɔ so mmienu no, ɔman no nyinaa mu agyanom atitire ne asɔfoɔ ne Lewifoɔ no boaboaa wɔn ano bɛhyiaa wɔ Ɔtwerɛfoɔ Esra nkyɛn, sɛ wɔrebɛsua mmara nsɛm no. </content>
        </verse>
        <verse num="14">
            <content> Na wɔhunuu sɛ wɔatwerɛ no mmara a AWURADE nam Mose so hyɛeɛ no mu, sɛ Israelfoɔ no ntena asese mu bosome a ɛtɔ so nson mu afahyɛ no mu </content>
        </verse>
        <verse num="15">
            <content>ne sɛ wɔmma wɔnte na wɔmpae nkyini wɔn nkuro nyinaa mu ne Yerusalem sɛ: Momfiri adi nkɔ mmepɔ so nkɔfa ngodua mman ne kranku mman ne ohwannua mman ne berɛ ne nnua kusukusuu mman, na momfa mmɛbobɔ asese sɛdeɛ wɔatwerɛ no. </content>
        </verse>
        <verse num="16">
            <content> Ɛnna ɔman no firii adi kɔfa baeɛ, na wɔbobɔɔ asese fae, obiara wɔ ne dan atifi ne n’adihɔ, ne Nyankopɔn fie abannwa so, ne Nsuo Pono no ho mpraeɛ so ne Efraim Pono no ho mpraeɛ so. </content>
        </verse>
        <verse num="17">
            <content>Na wɔn a wɔsane firii nnommumfa mu baeɛ no badwa no nyinaa bobɔɔ asese, na wɔtenatenaa asese no mu. Na na Israelfoɔ nyɛɛ saa da firi Nun ba Yosua berɛ so de bɛsi da no. Na ɛyɛɛ anigyeɛ kɛseɛ pa ara. </content>
        </verse>
        <verse num="18">
            <content>Nso wɔkenkann Nyankopɔn mmara nwoma no mu daa, firii da a ɛdi kan no so ara de bɛsii da a ɛdi akyire no so. Na wɔdii nnapɔnna nnanson, na ɛda a ɛtɔ so nwɔtwe no, wɔyɛɛ afahyɛ nhyiamu, sɛdeɛ ne yɛbea teɛ no.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Esra 7.6 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Deut 31.10-13</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Neh 5.14 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Lew 23.42</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Neh 8.1</content>
        </note>
    </chapter>
    <chapter num="9">
        <verse num="1">
            <content>Na bosome yi</content>
            <note_ref>1</note_ref>
            <content> da a ɛtɔ so aduonu nnan no, Israelfoɔ no boaa wɔn ano hyiaa mmuadadie ne ayitoma mu, na wɔatwitwa ntwoma. </content>
        </verse>
        <verse num="2">
            <content>Na Israelfoɔ no tee wɔn ho firii ananafoɔ mma nyinaa ho, na wɔgyinaa hɔ kekaa wɔn bɔne ne wɔn agyanom amumuyɛ no. </content>
        </verse>
        <verse num="3">
            <content>Na wɔsɔre gyinagyinaa wɔn gyinabea, na wɔkenkann AWURADE wɔn Nyankopɔn mmara nwoma no mu adekyeeɛ mu nkyɛmu nnan mu baako, na nkyɛmu nnan mu baako nso wɔde kaa wɔn bɔne, na wɔkotoo AWURADE wɔn Nyankopɔn. </content>
        </verse>
        <verse num="4">
            <content>Na Yesua, Bani, Kadmiel, Sebania, Buni, Serebia, Bani ne Kenani sɔre gyinagyinaa Lewifoɔ simpie no so, na wɔde nne kɛseɛ teaa mu frɛɛ AWURADE wɔn Nyankopɔn. </content>
        </verse>
        <verse num="5">
            <content>Na Lewifoɔ no, Yesua, Kadmiel, Bani, Hasabneia, Serebia, Hodia, Sebania ne Petahia kaa sɛ: Monsɔre nhyira AWURADE mo Nyankopɔn mfiri daa nkɔsi daa; na wɔnhyira w’animuonyam din a woama so atra nhyira ne ayeyie nyinaa soɔ no.</content>
            <content> </content>
        </verse>
        <verse num="6">
            <content>Na Esra kaa sɛ:</content>
            <note_ref>2</note_ref>
            <content> Wo ara wo nko ne AWURADE, wo na woyɛɛ ɔsoro, ɔsoro mu soro ne wɔn asafo nyinaa, asase ne deɛ ɛwɔ soɔ nyinaa, ɛpo ne deɛ ɛwɔ mu nyinaa. Na wo na wohwɛ wɔn nyinaa so, na ɔsoro asafo no, wo na wɔsɔre woɔ. </content>
        </verse>
        <verse num="7">
            <content> Wone AWURADE, Onyankopɔn a wofaa Abram na woyii no firii Ur a ɛwɔ Kaldea, na wotoo no din Abraham no. </content>
        </verse>
        <verse num="8">
            <content> Na wohunuu n’akoma sɛ ɛyɛ nokorɛ wɔ w’anim, na wo ne no pamm sɛ wɔde Kanaanfoɔ, Hetifoɔ, Amorifoɔ, Perisifoɔ, Yebusifoɔ ne Girgasifoɔ asase bɛma n’asefoɔ. Na woama wo nsɛm no atim, ɛfiri sɛ woyɛ ɔteneneeni.</content>
            <content> </content>
        </verse>
        <verse num="9">
            <content> </content>
            <content> Na wohunuu yɛn agyanom amanehunu wɔ Misraim, na wotiee wɔn sufrɛ Mmɛwa Po ano. </content>
        </verse>
        <verse num="10">
            <content>Na woyɛɛ nsɛnkyerɛnneɛ ne anwanwadeɛ, Farao ne ne nkoa nyinaa ne n’asase sofoɔ nyinaa so, na wohunuu sɛ wɔadi yɛn agyanom so ahantansɛm; na wogyee din sɛdeɛ ɛteɛ nnɛ yi. </content>
        </verse>
        <verse num="11">
            <content> Na ɛpo no nso, wopaee mu wɔn anim, maa wɔfaa ɛpo no mu, asase pɛsɛɛ so, na wɔn a wɔtii wɔn no deɛ, wotoo wɔn guu abunu no mu, sɛdeɛ wɔto ɔboɔ twene nsuo a emu dɔ mu. </content>
        </verse>
        <verse num="12">
            <content> Na wode mununkum dum kyerɛɛ wɔn kwan awia, ne ogya dum nso anadwo, sɛ ɛnhyerɛn mma wɔn, ɔkwan a wɔnam soɔ no so. </content>
        </verse>
        <verse num="13">
            <content> Nso wosiane baa Sinai bepɔ so, na wofiri soro ne wɔn kasae, na womaa wɔn tenenee atemmudeɛ ne nokorɛ mmara, ahyɛdeɛ ne mmara nsɛm a ɛyɛ. </content>
        </verse>
        <verse num="14">
            <content>Na womaa wɔhunuu wo home da kronkron no, na wonam w’akoa Mose so hyɛɛ wɔn mmara nsɛm ne ahyɛdeɛ ne mmara. </content>
        </verse>
        <verse num="15">
            <content> Na wode ɔsoro aduane maa wɔn de kumm wɔn kɔm, na woyii nsuo firii ɔbotan mu maa wɔn de kumm wɔn sukɔm, na woka kyerɛɛ wɔn sɛ wɔmmra mmɛdi asase a wokaa wɔn ntam sɛ wode bɛma wɔn no so.</content>
            <content> </content>
        </verse>
        <verse num="16">
            <content> </content>
            <content> Na wɔne yɛn agyanom dii ahantansɛm, na wɔsensenee wɔn kɔn, na wɔantie wo mmara nsɛm. </content>
        </verse>
        <verse num="17">
            <content> Na wɔampɛ sɛ wɔtie, na wɔankae w’anwanwadeɛ a woyɛɛ no wɔn mu no, na wɔsensenee wɔn kɔn, na wɔsii wɔn so panin sɛ wɔresane akɔ Misraim wɔn anyadie no mu, wɔn atuateɛ no mu. Na wone fakyɛ Nyankopɔn, ɔdomfoɔ ne mmɔborɔhunufoɔ, woyɛ abufuo mu nyaa, na w’adɔeɛ dɔɔso, na woannya wɔn. </content>
        </verse>
        <verse num="18">
            <content> Mpo wɔyɛɛ nantwie ba a wɔaguo kaa sɛ: Yei ne wo nyame a ɔkɔyii wo firii Misraim baeɛ no. Na wɔyɛɛ akyiwadeɛ kɛseɛ no, </content>
        </verse>
        <verse num="19">
            <content>wo deɛ, wo mmɔborɔhunu bebree nti woannya wɔn ɛserɛ no so, mununkum dum no amfiri wɔn so awia, sɛ ɛbɛkyerɛ wɔn kwan, ne ogya dum no nso anadwo, sɛ ɛbɛdɛre ama wɔn akyerɛ wɔn kwan a wɔmfa soɔ. </content>
        </verse>
        <verse num="20">
            <content> Na wode wo Honhom pa no nso maa sɛ ɔnkyerɛ wɔn nyansa, na wo mana nso woamma no ampa wɔn ano, na nsuo nso womaa wɔn de kumm wɔn sukɔm. </content>
        </verse>
        <verse num="21">
            <content> Na wohwɛɛ wɔn mfirinhyia aduanan ɛserɛ no so: Anhia wɔn, wɔn ntadeɛ ansunsuane, na wɔn nan anhonhon. </content>
        </verse>
        <verse num="22">
            <content> Na wode ahennie ne amanaman maa wɔn, na wokyekyɛɛ wɔn mu ntonto so, na wɔfaa Sihon asase, Hesbonhene asase, ne Basanhene Og asase no. </content>
        </verse>
        <verse num="23">
            <content>Na womaa wɔn mma dɔɔso sɛ ɔsoro nsoromma, na wode wɔn baa asase a woka kyerɛɛ wɔn agyanom sɛ wɔbɛba abɛdi soɔ no so. </content>
        </verse>
        <verse num="24">
            <content> Na wɔn mma no baa so bɛdii asase no so, na wobrɛɛ asase no sofoɔ, Kanaanfoɔ no, ase wɔ wɔn anim, na wode wɔn hyɛɛ wɔn nsa, ne wɔn ahemfo ne asase no so amanaman, sɛ wɔnyɛ wɔn sɛdeɛ wɔpɛ. </content>
        </verse>
        <verse num="25">
            <content> Na wɔgyegyee nkuro a ɛyɛ den ne asase a adɔ sradeɛ, na wɔnyaa afie a nnepa ayeyɛ no amaama, nsubura a wɔbɔreeɛ, bobe nturo ne ngo nturo ne nnua a wɔdie bebree. Na wɔdii, na wɔmee, na wɔyeyɛɛ akɛseɛ, na wɔn bo tɔɔ wɔn yam, wo papa kɛseɛ no mu.</content>
            <content> </content>
        </verse>
        <verse num="26">
            <content>Ɛnna wɔyɛɛ asobrakyeɛ na wɔtee w’anim atua, na wɔtoo wo mmara twenee wɔn akyire, na wɔkunkumm w’adiyifoɔ a wɔdii wɔn adanseɛ sɛ wɔde resane wɔn aba wo nkyɛn no, na wɔyɛɛ abusudeɛ akɛseɛ. </content>
        </verse>
        <verse num="27">
            <content> Ɛnna wode wɔn hyɛɛ wɔn ahohiahiafoɔ nsa, na wɔhiahiaa wɔn ho. Na wɔn ahohiahia berɛ mu no, wɔsu frɛɛ wo, na wo deɛ, wofiri soro tiee wɔn, na sɛdeɛ wo mmɔborɔhunu kɛseɛ teɛ no, wode agyefoɔ maa wɔn, na wɔgyee wɔn firii wɔn ahohiahiafoɔ no nsam. </content>
        </verse>
        <verse num="28">
            <content> Na wɔnyaa asomdwoeɛ pɛ no, wɔsane kɔyɛɛ w’anim bɔne; na wogyaa wɔn mu de wɔn hyɛɛ wɔn atamfoɔ nsa, na wɔdii wɔn so. Ɛnna wɔsane su frɛɛ woɔ; na wo nso wofiri soro tiee wɔn, na woyii wɔn sɛdeɛ wo mmɔborɔhunu bebree no teɛ, berɛ ahodoɔ no mu. </content>
        </verse>
        <verse num="29">
            <content> Na wodii wɔn adanseɛ sɛ wobɛsane wɔn aba wo mmara no mu; nanso, wɔdii ahantansɛm, na wɔantie wo mmara nsɛm, na wo atemmudeɛ nso, wɔyɛɛ ho bɔne, nso ɛno na sɛ obi di so a, ɔnya nkwa. Na wɔhimaa wɔn mmati firii ho, na wɔsensenee wɔn kɔn, na wɔantie. </content>
        </verse>
        <verse num="30">
            <content> Nanso wokuraa wɔn mfeɛ pii, na wode wo honhom nam w’adiyifoɔ so dii wɔn adanseɛ; na wɔantie; ɛnna wode wɔn hyɛɛ nsase no so aman nsa. </content>
        </verse>
        <verse num="31">
            <content> Nanso wo mmɔborɔhunu bebree nti, woanwie wɔn ase hye, na woannyae wɔn, ɛfiri sɛ Onyankopɔn domfoɔ ne mmɔborɔhunufoɔ ne wo.</content>
            <content> </content>
        </verse>
        <verse num="32">
            <content> </content>
            <content> Na afei, yɛn Nyankopɔn, Onyankopɔn kɛseɛ, otumfoɔ a wo ho yɛ hu, a wokora apam ne adɔeɛ, mma ɔbrɛ a ato yɛn ne yɛn ahemfo ne yɛn mmapɔmma ne yɛn asɔfoɔ ne yɛn adiyifoɔ ne yɛn agyanom ne wo man nyinaa ara, ɛfiri Asiria ahemfo berɛ so, de bɛsi nnɛ da yi no nyinaa nnyɛ w’anim ketewa. </content>
        </verse>
        <verse num="33">
            <content> Nanso wotene wɔ deɛ ɛbaa yɛn soɔ no nyinaa mu, na woadi nokorɛ; na yɛn na yɛdi fɔ. </content>
        </verse>
        <verse num="34">
            <content>Yɛn ahemfo, yɛn mmapɔmma, yɛn asɔfoɔ ne yɛn agyanom anni wo mmara so, nanso wɔantie wo mmara nsɛm ne wo adanseɛ a wodii wɔn no. </content>
        </verse>
        <verse num="35">
            <content>Nanso wɔn ahennie mu ne wo papa bebree a woyɛɛ wɔn ne asase tɛtrɛɛ a adɔ sradeɛ a wode maa wɔn no, wɔansom wo, na wɔansane amfiri wɔn nneyɛɛ bɔne no mu. </content>
        </verse>
        <verse num="36">
            <content>Hwɛ, nnɛ yɛyɛ nkoa, na asase a wode maa yɛn agyanom sɛ wɔnni so aba ne ɛso nnepa no, hwɛ, yɛyɛ ɛso nkoa. </content>
        </verse>
        <verse num="37">
            <content>Na ɛma nnɔbaeɛ pii ma ahemfo a wode wɔn asisi yɛn soɔ, yɛn bɔne mu no, na wɔdi yɛn nipadua so ne yɛn mmoa so sɛdeɛ wɔpɛ, na yɛwɔ ahohiahia kɛseɛ mu.</content>
            <content> </content>
        </verse>
        <verse num="38">
            <content>Na yei nyinaa nti, yɛrepam nokorɛ apam, na yɛretwerɛ, na yɛn mmapɔmma, yɛn Lewifoɔ ne yɛn asɔfoɔ asɔ ano.</content>
        </verse>
        <note num="1">
            <content kind="REF_VERSE_START">1</content>
            <content> </content>
            <content kind="EM">BOSOME YI: </content>
            <content>Yei bɛtumi agyina hɔ ama bosome a ɛtɔ so nson no.</content>
        </note>
        <note num="2">
            <content kind="REF_VERSE_START">6</content>
            <content> </content>
            <content>Hebri Atwerɛ no nni: </content>
            <content kind="EM">Na Esra kaa sɛ.</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Gye 11.31; 17.5</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Gye 15.18-21</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Eks 3.7 </content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Eks 14.21; 15.5, 10</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Eks 13.21</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Eks 19.18; 20.1</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Eks 16.4, 14; 17.6</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Eks 32.9 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Num 14.4; Eks 34.6</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Eks 32.4</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Num 11.25</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Deut 8.4</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Num 21.24, 35</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Yos 12</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Deut 6.10-11; 32.15</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Ate 3.9, 15</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Ate 2.18-21</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Lew 18.5</content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Yer 7.25-26; 44.4-6</content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Kwa 3.22</content>
        </note>
        <note kind="CROSS_REFERENCES">
            <content kind="REF_VERSE_START">32</content>
            <content>: Neh 1.5 </content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Esra 9.15; Dan 9.5, 7</content>
        </note>
    </chapter>
    <chapter num="10">
        <verse num="1">
            <content>Na wɔn a wɔsɔɔ ano ne: Amrado Nehemia, Hakalia ba, ne Sedekia, </content>
        </verse>
        <verse num="2">
            <content>Seraia, Asaria, Yeremia, </content>
        </verse>
        <verse num="3">
            <content>Pasur, Amaria, Malkia, </content>
        </verse>
        <verse num="4">
            <content>Hatus, Sebania, Maluk, </content>
        </verse>
        <verse num="5">
            <content>Harim, Meremot, Obadia, </content>
        </verse>
        <verse num="6">
            <content>Daniel, Gineton, Baruk, </content>
        </verse>
        <verse num="7">
            <content>Mesulam, Abia, Miyamin, </content>
        </verse>
        <verse num="8">
            <content>Maasia, Bilgai, Semaia; yeinom ne asɔfoɔ no; </content>
        </verse>
        <verse num="9">
            <content>ne Lewifoɔ: Asania ba Yesua, Binui a ɔfiri Henadad mma mu, Kadmiel, </content>
        </verse>
        <verse num="10">
            <content>ne wɔn nuanom: Sebania, Hodia, Kelita, Pelaia, Hanan, </content>
        </verse>
        <verse num="11">
            <content>Mika, Rehob, Hasabia, </content>
        </verse>
        <verse num="12">
            <content>Sakur, Serebia, Sebania, </content>
        </verse>
        <verse num="13">
            <content>Hodia, Bani, Beninu; </content>
        </verse>
        <verse num="14">
            <content> ɔman no atitire: Paros, Pahat-Moab, Elam, Satu, Bani, </content>
        </verse>
        <verse num="15">
            <content>Buni, Asgad, Bebai, </content>
        </verse>
        <verse num="16">
            <content>Adoniya, Bigwai, Adin, </content>
        </verse>
        <verse num="17">
            <content>Ater, Hesekia, Asur, </content>
        </verse>
        <verse num="18">
            <content>Hodia, Hasum, Besai, </content>
        </verse>
        <verse num="19">
            <content>Harif, Anatot, Nebai, </content>
        </verse>
        <verse num="20">
            <content>Magpias, Mesulam, Hesir, </content>
        </verse>
        <verse num="21">
            <content>Mesesabel, Sadok, Yadua, </content>
        </verse>
        <verse num="22">
            <content>Pelatia, Hanan, Anaia, </content>
        </verse>
        <verse num="23">
            <content>Hosea, Hanania, Hasub, </content>
        </verse>
        <verse num="24">
            <content>Halohes, Pilha, Sobek, </content>
        </verse>
        <verse num="25">
            <content>Rehum, Hasabna, Maaseia, </content>
        </verse>
        <verse num="26">
            <content>Ahia, Hanan, Anan, </content>
        </verse>
        <verse num="27">
            <content>Maluk, Harim, Baana.</content>
            <content> </content>
        </verse>
        <verse num="28">
            <content> </content>
            <content> Na ɔman no nkaeɛ, asɔfoɔ, Lewifoɔ, apono ano ahwɛfoɔ, nnwontofoɔ, nsɔfokwaa ne wɔn a wɔtee wɔn ho firii nsase no so aman ho baa Nyankopɔn mmara ho no, wɔn yerenom, wɔn mmammarima ne wɔn mmammaa, animdefoɔ ne nhunumufoɔ nyinaa, </content>
        </verse>
        <verse num="29">
            <content>wɔbataa wɔn nuanom a wɔwɔ din no ho, na wɔdomedomee wɔn ho na wɔkekaa ntam sɛ wɔbɛdi Nyankopɔn mmara a wɔnam Nyankopɔn akoa Mose so hyɛeɛ no so, na wɔbɛhwɛ na wɔayɛ AWURADE yɛn wura mmara nsɛm ne n’atemmudeɛ ne n’ahyɛdeɛ nyinaa; </content>
        </verse>
        <verse num="30">
            <content>ne sɛ yɛremfa yɛn mmammaa mma asase no sofoɔ, nanso yɛremfa wɔn mmammaa mma yɛn mmammarima. </content>
        </verse>
        <verse num="31">
            <content> Na sɛ asase no sofoɔ de adetɔnneɛ anaa aduane biara ba bɛtɔn no home da a, yɛrentɔ mfiri wɔn hɔ homeda anaa da kronkron biara mu. Na yɛbɛgya afe a ɛtɔ so nson no mu nnɔbaeɛ, na yɛrennan ka biara.</content>
            <content> </content>
        </verse>
        <verse num="32">
            <content>Afei yɛhyɛ yɛn ho mmara sɛ, yɛde nnwetɛbena nkyɛmu mmiɛnsa mu baako bɛma daa afe, na wɔde ama yɛn Nyankopɔn fie som no; </content>
        </verse>
        <verse num="33">
            <content>ama kyerɛ paanoo ne daa aduane afɔdeɛ ne daa hyeɛ afɔdeɛ, home nna deɛ, bosome foforɔ deɛ, ama afahyɛ ne akronkronneɛ ne bɔne ho afɔdeɛ, sɛ wɔmfa mpata mma Israel ne yɛn Nyankopɔn fie adwuma nyinaa. </content>
        </verse>
        <verse num="34">
            <content> Nanso yɛtwee nnyina ayɛyɛdeɛ ho ntonto, asɔfoɔ, Lewifoɔ ne ɔman no, sɛ wɔmfa mmra yɛn Nyankopɔn fie, sɛdeɛ yɛn mpanimfie teɛ, afe afe mu, berɛ a wɔahyehyɛ mu, na wɔasɔ no AWURADE yɛn Nyankopɔn afɔrebukyia no so, sɛdeɛ wɔatwerɛ no mmara no mu no. </content>
        </verse>
        <verse num="35">
            <content> Na yɛhyɛɛ sɛ yɛde yɛn asase so aduanekan ne nnua nyinaa aba a ɛdi kan bɛba AWURADE fie daa afe, </content>
        </verse>
        <verse num="36">
            <content> na yɛde yɛn mmammarima ne yɛn mmoa mmakan nso, sɛdeɛ wɔatwerɛ no mmara no mu no, ne yɛn anantwie ne yɛn nnwan mmakan bɛba yɛn Nyankopɔn fie de abrɛ asɔfoɔ a wɔsom yɛn Nyankopɔn fie no, </content>
        </verse>
        <verse num="37">
            <content> na yɛde yɛn mmɔrekan ne yɛn mmasoɔ afɔrebɔdeɛ ne nnua nyinaa aba ne nsa ne ngo nso bɛba de abrɛ asɔfoɔ no, sɛ wɔmfa ngu yɛn Nyankopɔn fie mpia no mu, na yɛde yɛn asase so ntotosoɔ du du bɛma Lewifoɔ no, na Lewifoɔ no anya ntotosoɔ du du, nkuraaseɛ nyinaa mu. </content>
        </verse>
        <verse num="38">
            <content> Na ɔsɔfoɔ, Aaron ba, nka Lewifoɔ no ho berɛ a Lewifoɔ no regye ntotosoɔ du du no, na Lewifoɔ no mfa ntotosoɔ du du no mu deɛ ɛtɔ so du no mmra yɛn Nyankopɔn fie, na wɔmfa ngu adekoradan mpia no mu. </content>
        </verse>
        <verse num="39">
            <content>Na Israelfoɔ ne Lewifoɔ no nyinaa mfa aduane ne nsa ne ngo mmasoɔ afɔrebɔdeɛ mmra mpia no mu, na ɛhɔ na kronkronbea nnwinneɛ ne asɔfoɔ a wɔsom ne apono ano ahwɛfoɔ ne nnwontofoɔ no wɔ; na yɛrennya yɛn Nyankopɔn fie no.</content>
        </verse>
        <note kind="CROSS_REFERENCES">
            <content kind="REF_VERSE_START">14</content>
            <content>: Esra 2.3; 2.6</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Esra 2.70 </content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Neh 13.15-16; Amos 8.5</content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: Lew 6.12</content>
        </note>
        <note kind="CROSS_REFERENCES">
            <content kind="REF_VERSE_START">35</content>
            <content>: Eks 23.19</content>
        </note>
        <note kind="CROSS_REFERENCES">
            <content kind="REF_VERSE_START">36</content>
            <content>: Eks 13.2</content>
        </note>
        <note kind="CROSS_REFERENCES">
            <content kind="REF_VERSE_START">37</content>
            <content>: Num 18.21</content>
        </note>
        <note kind="CROSS_REFERENCES">
            <content kind="REF_VERSE_START">38</content>
            <content>: Num 18.26, 28</content>
        </note>
    </chapter>
    <chapter num="11">
        <verse num="1">
            <content> </content>
            <content> Na ɔman no akannifoɔ no te Yerusalem; na ɔman no nkaeɛ twee ntonto sɛ wɔde nnipa du mu baako bɛtena Yerusalem, kuro kronkron no mu, na baakron atenatena nkuro mu. </content>
        </verse>
        <verse num="2">
            <content>Na ɔman no hyiraa mmarima a wɔyii wɔn yam sɛ wɔrebɛtena Yerusalem no nyinaa.</content>
            <content> </content>
        </verse>
        <verse num="3">
            <content> </content>
            <content> Na ɔmantam no so atitire a wɔtenaa Yerusalem no nie: Nso Yuda nkuro no mu deɛ, wɔn nyinaa tenatenaa wɔn agyapadeɛ so wɔ wɔn nkuro mu. Israel yɛ asɔfoɔ ne Lewifoɔ ne nsɔfokwaa ne Salomo nkoa mma no. </content>
        </verse>
        <verse num="4">
            <content>Na Yerusalem deɛ, Yuda mma no bi ne Benyamin mma no bi tenaa hɔ. Yuda mma no mu: Usia ba Ataia, Sakaria ba, Amaria ba, Sefatia ba, Mahalalel ba a ɔfiri Peres mma no mu. </content>
        </verse>
        <verse num="5">
            <content>Ne Baruk ba Maaseia, Kol-hose ba, Hasaia ba, Adaia ba, Yoiarib ba, Sakaria ba, Siloni ba. </content>
        </verse>
        <verse num="6">
            <content>Peres mma a wɔtenaa Yerusalem nyinaa yɛ ahanan aduosia nwɔtwe, mmarima a wɔtumi wɔn ho.</content>
            <content> </content>
        </verse>
        <verse num="7">
            <content>Na Benyamin mma nie: Mesulam ba Salu, Yoed ba, Pedaia ba, Kolaia ba, Maaseia ba, Itiel ba, Yesaia ba; </content>
        </verse>
        <verse num="8">
            <content>na n’akyiri no: Gabai, Salai: Ahankron aduonu nwɔtwe. </content>
        </verse>
        <verse num="9">
            <content>Na Sikri ba Yoel ne wɔn so hwɛfoɔ; na Senua ba Yuda di kuro no fa a ɛtɔ so mmienu no so.</content>
            <content> </content>
        </verse>
        <verse num="10">
            <content>Asɔfoɔ mu: Yoiarib ba Yedaia, Yakin; </content>
        </verse>
        <verse num="11">
            <content>Hilkia ba Seraia, Mesulam ba, Sadok ba, Meraiot ba, Ahitub ba a ɔyɛ Nyankopɔn fie panin; </content>
        </verse>
        <verse num="12">
            <content>ne wɔn nuanom a wɔyɛ efie no mu adwuma no, ahanwɔtwe aduonu mmienu; ne Yeroham ba Adaia, Pelalia ba, Amsi ba, Sakaria ba, Pasur ba, Malkia ba, </content>
        </verse>
        <verse num="13">
            <content>ne ne nuanom, agyanom so atitire, ahanu aduanan mmienu. Ne Asarel ba Amasai, Ahsai ba, Mesilemot ba, Imer ba, </content>
        </verse>
        <verse num="14">
            <content>ne wɔn nuanom, mmarima a wɔtumi wɔn ho: Ɔha aduonu nwɔtwe; na wɔn so hwɛfoɔ ne Hagedolim ba Sabdiel.</content>
            <content> </content>
        </verse>
        <verse num="15">
            <content>Lewifoɔ mu nso: Hasub ba Semaia, Asrikam ba, Hasabia ba, Buni ba </content>
        </verse>
        <verse num="16">
            <content>ne Sabetai ne Yosabad, wɔdi Nyankopɔn fie anihumafoɔ so, wɔfiri Lewifoɔ atitire no mu; </content>
        </verse>
        <verse num="17">
            <content>ne Mika ba Matania, Sabdi ba, Asaf ba, otitire a ɔfiri aseda dwom ase mpaebɔ mu, ne Bakbukia a ɔdi hɔ ne nuanom mu, ne Samua ba Abda, Galal ba, Yedutun ba. </content>
        </verse>
        <verse num="18">
            <content>Lewifoɔ a wɔwɔ kuro kronkron no mu no nyinaa ano si ahanu aduɔwɔtwe nnan.</content>
            <content> </content>
        </verse>
        <verse num="19">
            <content>Na apono ano ahwɛfoɔ no: Akub, Talmon ne wɔn nuanom a wɔwɛn apono ano no: Ɔha aduɔson mmienu. </content>
        </verse>
        <verse num="20">
            <content>Na Israel nkaeɛ no, asɔfoɔ no, Lewifoɔ no wɔ Yuda nkuro mu tete wɔn agyapadeɛ so. </content>
        </verse>
        <verse num="21">
            <content>Na nsɔfokwaa no tenaa Ofel. Na Siha ne Gispa di nsɔfokwaa no so.</content>
            <content> </content>
        </verse>
        <verse num="22">
            <content>Na Lewifoɔ a na wɔte Yerusalem no so hwɛfoɔ ne Bani ba Usi, Hasabia ba, Matania ba, Mika ba, Asaf mma no mu nnwontofoɔ wɔ hɔ ma Nyankopɔn fie adwuma no. </content>
        </verse>
        <verse num="23">
            <content>Na ɔhene mmara nsɛm wɔ wɔn ho, na wɔahyɛ kyɛfa bi ama nnwontofoɔ no, da biara ne ne deɛ. </content>
        </verse>
        <verse num="24">
            <content>Na Mesesabel ba Petahia a ɔfiri Yuda ba Sera mma mu no hyɛ ɔhene ase ɔman no ho asɛm nyinaa mu.</content>
            <content> </content>
        </verse>
        <verse num="25">
            <content> </content>
            <content> Na wɔn adɔsase so nkuraa no deɛ, Yudafoɔ no mu bi tenatenaa Kiriat-arba ne ɛho nkurowa mu, ne Dibon ne ɛho nkurowa mu, ne Yekabseel ne ɛho nkuraa mu, </content>
        </verse>
        <verse num="26">
            <content>ne Yesua ne Molada ne Bet-pelet, </content>
        </verse>
        <verse num="27">
            <content>ne Hasar-sual ne Beer-seba ne ɛho nkurowa mu, </content>
        </verse>
        <verse num="28">
            <content> ne Siklag ne Mekona ne ɛho nkurowa mu, </content>
        </verse>
        <verse num="29">
            <content>ne En-rimon, ne Sora, ne Yarmut, </content>
        </verse>
        <verse num="30">
            <content>Sanoa, Adulam ne wɔn nkuraa mu, Lakis ne ɛho mfofowa so, Aseka ne ɛho nkurowa mu, na wɔtenatenaa firi Beer-seba kɔsii Hinom bonhwa mu. </content>
        </verse>
        <verse num="31">
            <content> Na Benyamin mma a wɔfiri Geba no tenaa Mikmas ne Aia ne Betel ne ɛho nkurowa mu, </content>
        </verse>
        <verse num="32">
            <content>Anatot, Nob, Anania, </content>
        </verse>
        <verse num="33">
            <content>Hasor, Rama, Gitaim, </content>
        </verse>
        <verse num="34">
            <content>Hadid, Seboim, Nebalat, </content>
        </verse>
        <verse num="35">
            <content>Lod ne Ono, adwumfoɔ tenaa bonhwa mu. </content>
        </verse>
        <verse num="36">
            <content>Na Lewifoɔ no mu nkyekyɛmu a wɔyɛ Yuda deɛ no bi fraa Benyamin mu.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Neh 7.5 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 1 Be 9.2-17; Neh 7.57 </content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Yos 20.7; 21.11 </content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Yos 15.31</content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Yos 18.22</content>
        </note>
    </chapter>
    <chapter num="12">
        <verse num="1">
            <content> </content>
            <content> Na yeinom ne asɔfoɔ ne Lewifoɔ a wɔne Sealtiel ba Serubabel ne Yesua foro baeɛ no: Seraia, Yeremia, Esra, </content>
        </verse>
        <verse num="2">
            <content>Amaria, Maluk, Hatus, </content>
        </verse>
        <verse num="3">
            <content>Sekania, Rehum, Meremot, </content>
        </verse>
        <verse num="4">
            <content> Ido, Ginetoi, Abia, </content>
        </verse>
        <verse num="5">
            <content>Miamin, Maadia, Bilga, </content>
        </verse>
        <verse num="6">
            <content>Semaia, Yoiarib, Yedaia, </content>
        </verse>
        <verse num="7">
            <content>Salu, Amok, Hilkia, Yedaia. Yeinom ne asɔfoɔ no ne wɔn nuanom atitire, Yesua berɛ so.</content>
            <content> </content>
        </verse>
        <verse num="8">
            <content> </content>
            <content> Na Lewifoɔ no: Yesua, Binui, Kadmiel, Serebia, Yuda, Matania a ɔdi aseda nnwom no soɔ, ɔne ne nuanom, </content>
        </verse>
        <verse num="9">
            <content>na Bakbukia ne Uno, wɔn nuanom, di wɔn ntentensoɔ, ɔwɛn no mu. </content>
        </verse>
        <verse num="10">
            <content> Na Yesua woo Yoiakim, na Yoiakim woo Eliasib, na Eliasib woo Yoiada, </content>
        </verse>
        <verse num="11">
            <content>na Yoiada woo Yonatan, na Yonatan woo Yadua.</content>
            <content> </content>
        </verse>
        <verse num="12">
            <content>Na Yoiakim berɛ so no, na asɔfoɔ no agyanom atitire nie: Seraia fam, Meraia; Yeremia deɛ: Hanania; </content>
        </verse>
        <verse num="13">
            <content>Esra deɛ: Mesulam; Amaria deɛ: Yehohanan; </content>
        </verse>
        <verse num="14">
            <content>Maluki deɛ: Yonatan; Sebania deɛ: Yosef; </content>
        </verse>
        <verse num="15">
            <content>Harim deɛ: Adna; Meraiot deɛ: Helkai; </content>
        </verse>
        <verse num="16">
            <content>Ido deɛ: Sakaria; Gineton deɛ: Mesulam; </content>
        </verse>
        <verse num="17">
            <content>Abia deɛ: Sikri; Miniamin deɛ, Moadia deɛ: Piltai; </content>
        </verse>
        <verse num="18">
            <content>Bilga deɛ: Samua; Semaia deɛ: Yehonatan; </content>
        </verse>
        <verse num="19">
            <content>Yoiarib deɛ: Matenai; Yedaia deɛ: Usi; </content>
        </verse>
        <verse num="20">
            <content>Salai deɛ: Kalai; Amok deɛ: Eber; </content>
        </verse>
        <verse num="21">
            <content>Hilkia deɛ: Hasabia: Yedaia deɛ: Natanel.</content>
            <content> </content>
        </verse>
        <verse num="22">
            <content> </content>
            <content> Lewifoɔ no: Eliasib, Yoiada, Yohanan ne Yadua berɛ so na wɔtwerɛɛ agyanom atitire no, asɔfoɔ no nso, wɔtwerɛɛ wɔn deɛ Persiani Dario ahennie so. </content>
        </verse>
        <verse num="23">
            <content>Lewi mma, agyanom atitire no, wɔatwerɛ no berɛsosɛm nwoma no mu de abɛsi Eliasib ba Yohanan berɛ so. </content>
        </verse>
        <verse num="24">
            <content> Na Lewifoɔ mu atitire: Hasabia, Serebia ne Kadmiel ba Yesua, ne wɔn nuanom a wɔdi wɔn ntentensoɔ no yi ayɛ da ase sɛdeɛ Nyankopɔn nipa Dawid hyɛeɛ no, awɛmfoɔ kuo ne kuo: </content>
        </verse>
        <verse num="25">
            <content> Matania, Bakbukia, Obadia; Mesulam, Talmon, Akub a wɔwɛn apono ano ahwɛfoɔ wɛn, apono anoboadan no mu. </content>
        </verse>
        <verse num="26">
            <content> Yeinom wɔ Yosadak ba Yesua ba Yoiakim berɛ so ne Amrado Nehemia ne Ɔsɔfoɔ Esra, ɔtwerɛfoɔ no berɛ so.</content>
            <content> </content>
        </verse>
        <verse num="27">
            <content>Na wɔrebɛdwira Yerusalem fasuo no, wɔhwehwɛɛ Lewifoɔ no firi wɔn tenabea nyinaa, sɛ wɔde wɔn reba Yerusalem, na wɔde aseda ne nnwom, nnawuro, mmɛnta ne asankuten adi odwiratwa no anigyeɛ mu. </content>
        </verse>
        <verse num="28">
            <content>Na nnwontofoɔ mma no boaa wɔn ho ano hyiae firi Yerusalem ho kanko no mu ne Netofafoɔ nkuraase, </content>
        </verse>
        <verse num="29">
            <content>ne Bet-gilgal ne Geba mfofowa so ne Asmawet, ɛfiri sɛ na nnwontofoɔ no abobɔ nkuraa de atwa Yerusalem ho ahyia. </content>
        </verse>
        <verse num="30">
            <content>Na asɔfoɔ ne Lewifoɔ no dwiraa wɔn ho, na wɔdwiraa ɔman ne kuro apono ne afasuo no.</content>
            <content> </content>
        </verse>
        <verse num="31">
            <content> </content>
            <content> Na memaa Yuda mmapɔmma no foroo ɔfasuo no, na mede aseda asafokuo akɛseɛ mmienu a wɔnam yuu sisii hɔ, baako faa nifa ɔfasuo no so de kɔɔ Sumina Pono no ano, </content>
        </verse>
        <verse num="32">
            <content>na Hosaia ne Yuda mmapɔmma fa dii wɔn akyi kɔe </content>
        </verse>
        <verse num="33">
            <content>ne Asaria, Esra ne Mesulam, </content>
        </verse>
        <verse num="34">
            <content>Yuda ne Benyamin ne Semaia ne Yeremia, </content>
        </verse>
        <verse num="35">
            <content>ne asɔfoɔ mma no mu binom a wɔkurakura ntotorobɛnto, Yonatan ba Sakaria, Semaia ba, Matania ba, Mikaia ba, Sakur ba, Asaf ba, </content>
        </verse>
        <verse num="36">
            <content>ne ne nuanom, Semaia ne Asarel, Milalai, Gilalai, Maai, Natanel ne Yuda, Hanani, wɔkurakura Nyankopɔn nipa Dawid nsankuo no, na Ɔtwerɛfoɔ Esra di wɔn anim. </content>
        </verse>
        <verse num="37">
            <content> Na nsuo Aniwa Pono no so ne wɔn ntentensoɔ no wɔforoo Dawid kuro aforoeɛ no, ɔfasuo no aforoeɛ no so, Dawid fie no atifi de kɔsii Nsuo Pono no ano apueeɛ.</content>
            <content> </content>
        </verse>
        <verse num="38">
            <content> </content>
            <content> Na aseda asafokuo a ɛtɔ so mmienu no kɔɔ wɔn ntentensoɔ, na me nso medii wɔn akyi, ne ɔman no fa no, ɔfasuo no so de kɔfaa Afononoo Abantenten no so de kɔsii Ɔfasuo Tɛtrɛtɛ no so, </content>
        </verse>
        <verse num="39">
            <content>de kɔfaa Efraim Pono ne Ɛpono Dada ne Mpataa Pono ne Hananel Abantenten ne Ɔha Abantenten no so de kɔsii Nnwan Pono no ano, na wɔkɔgyinaa Nneduadan Pono no ano. </content>
        </verse>
        <verse num="40">
            <content>Ɛnna aseda asafokuo mmienu no kɔgyinaa Nyankopɔn fie, me ne mmapɔmma no fa a wɔka me ho, </content>
        </verse>
        <verse num="41">
            <content>ne asɔfoɔ no: Eliakim, Maaseia, Miniamin, Mikaia, Elioenai, Sakaria, Hanania a wɔkurakura ntotorobɛnto; </content>
        </verse>
        <verse num="42">
            <content>ne Maaseia, Semaia, Eleasa, Usi, Yehohanan, Malkia, Elam ne Eser; na nnwontofoɔ no memaa wɔn nne so, na Yisrahia ne wɔn so kannifoɔ. </content>
        </verse>
        <verse num="43">
            <content>Na wɔbobɔɔ afɔdeɛ akɛseɛ da no, na wɔn ani gyee, ɛfiri sɛ Onyankopɔn de anigyeɛ kɛseɛ agye wɔn ani; na mmaa ne mmɔfra nso ani gyee, na wɔtee Yerusalem anigyeɛ no nka akyirikyiri.</content>
            <content> </content>
        </verse>
        <verse num="44">
            <content> </content>
            <content> Na ɛda no ara wɔde mmarima bi sisii akoradeɛ ne mmasoɔ adeɛ ne aduanekan ne ntotosoɔ du du mpia no so, sɛ wɔmmoaboa nkuro no mfuo mu kyɛfa a mmara no hyɛeɛ no ano ngu mu mma asɔfoɔ ne Lewifoɔ no, ɛfiri sɛ Yuda nyaa asɔfoɔ ne Lewifoɔ a wɔsisii wɔn no ho anigyeɛ. </content>
        </verse>
        <verse num="45">
            <content>Na wɔyɛɛ wɔn Nyankopɔn som adwuma ne ahodwira ho som adwuma sɛ nnwontofoɔ ne apono ano ahwɛfoɔ no nso, sɛdeɛ Dawid ne ne ba Salomo hyɛeɛ no. </content>
        </verse>
        <verse num="46">
            <content> Na tete no, Dawid berɛ so no, na Asaf ne nnwontofoɔ ne Nyankopɔn ayeyie ne aseda so otitire. </content>
        </verse>
        <verse num="47">
            <content> Na Serubabel ne Nehemia berɛ so no, Israel nyinaa memaa nnwontofoɔ ne apono ano ahwɛfoɔ no kyɛfa, da biara ne ne deɛ, na wɔde akronkronneɛ maa Lewifoɔ, na Lewifoɔ no nso de akronkronneɛ maa Aaron mma.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Esra 2.2 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Luk 1.5</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Neh 11.17 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Neh 12.1, 26; 3.1, 20</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Neh 12.10-11 </content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: 1 Be 25; 2 Be 29.25</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Neh 11.17, 19; 2 Be 8.14; 1 Be 26.15, 17</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Neh 12.10; 1 Be 6.14-15; Neh 5.14; Esra 7.1-6</content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Neh 2.13; 3.13 </content>
        </note>
        <note kind="CROSS_REFERENCES">
            <content kind="REF_VERSE_START">37</content>
            <content>: Neh 3.26</content>
        </note>
        <note kind="CROSS_REFERENCES">
            <content kind="REF_VERSE_START">38</content>
            <content>: Neh 3.11 </content>
        </note>
        <note kind="CROSS_REFERENCES">
            <content kind="REF_VERSE_START">44</content>
            <content>: Neh 10.36; 13.5 </content>
        </note>
        <note kind="CROSS_REFERENCES">
            <content kind="REF_VERSE_START">46</content>
            <content>: 1 Be 25</content>
        </note>
        <note kind="CROSS_REFERENCES">
            <content kind="REF_VERSE_START">47</content>
            <content>: Neh 10.38</content>
        </note>
    </chapter>
    <chapter num="13">
        <verse num="1">
            <content> </content>
            <content> Ɛberɛ no ara mu na wɔkenkann Mose nwoma no mu, ɔman no aso mu, na wɔhunuu sɛ wɔatwerɛ sɛ, Amonni ne Moabni mmma Nyankopɔn badwa mu da biara da, </content>
        </verse>
        <verse num="2">
            <content> ɛfiri sɛ wɔamfa aduane ne nsuo ammɛhyia Israelfoɔ, na mmom wɔkɔbɔɔ Bileam paa tiaa wɔn sɛ ɔmmɛdome wɔn; nanso yɛn Nyankopɔn danee nnome no nhyira. </content>
        </verse>
        <verse num="3">
            <content>Na ɛbaa sɛ wɔtee mmara no, wɔyiyii amamfrafoɔ nyinaa firii Israel.</content>
            <content> </content>
        </verse>
        <verse num="4">
            <content>Na yei nnya mmaeɛ no, na Ɔsɔfoɔ Eliasib a wɔde no sii yɛn Nyankopɔn fie mpia soɔ, a ɔyɛ Tobia busuani no </content>
        </verse>
        <verse num="5">
            <content>asiesie pia kɛseɛ bi ama no, deɛ akane no na wɔde aduane ayɛyɛdeɛ ne ohwamfufuo ne nnwinneɛ ne ayuo ntotosoɔ du du ne nsa ne ngo a wɔahyɛ sɛ wɔmfa mma Lewifoɔ ne nnwontofoɔ ne apono ano ahwɛfoɔ no, ɛne asɔfoɔ no mmasoɔ afɔrebɔdeɛ no sie no. </content>
        </verse>
        <verse num="6">
            <content>Na yei nyinaa mu no na menni Yerusalem, na Babelhene Artasasta afe a ɛtɔ so aduasa mmienu soɔ no, mekɔɔ ɔhene no nkyɛn. Na nna bi akyiri no, mebisaa ɔhene hɔ kwan, </content>
        </verse>
        <verse num="7">
            <content>na mebaa Yerusalem; na mebɛhunuu bɔne a Eliasib yɛeɛ wɔ Tobia ho, sɛ wasiesie pia ama no Nyankopɔn fie abannwa soɔ no. </content>
        </verse>
        <verse num="8">
            <content>Na me bo fuu kɛse, na meyiyii Tobia fie nnoɔma no nyinaa firii pia no mu gui, </content>
        </verse>
        <verse num="9">
            <content>na mekaa sɛ wɔnnwira mpia no mu, na mede Nyankopɔn fie nnoɔma no mesane mebaa hɔ bio, aduane ayɛyɛdeɛ ne ohwamfufuo no.</content>
            <content> </content>
        </verse>
        <verse num="10">
            <content>Na mehunuu sɛ Lewifoɔ kyɛfa no, wɔamfa amma wɔn, enti wɔadwanedwane kɔ wɔn mfuo mu, Lewifoɔ ne nnwontofoɔ a wɔyɛ adwuma no. </content>
        </verse>
        <verse num="11">
            <content> Na me ne mmapɔmma no hamee, na mese: Adɛn nti na wɔagya Nyankopɔn fie yi? Na meboaboaa wɔn ano mede wɔn sisii wɔn diberɛ. </content>
        </verse>
        <verse num="12">
            <content> Na Yuda nyinaa de ayuo ne nsa ne ngo ntotosoɔ du du ba bɛguu akoradeɛ no mu. </content>
        </verse>
        <verse num="13">
            <content>Na mesisii akoradeɛ no so ahwɛfoɔ: Ɔsɔfoɔ Selemia, Ɔtwerɛfoɔ Sadok ne Pedaia a ɔfiri Lewifoɔ no mu no; na na wɔn ase na Sakur ba Matania ba Hanan hyɛ, ɛfiri sɛ na wɔbu wɔn nokwafoɔ, na wɔn na na wɔkyekyɛ nnoɔma no ma wɔn nuanom no. </content>
        </verse>
        <verse num="14">
            <content> Me Nyankopɔn, kae me yei ho, na mpepa m’adɔeɛ a mayɛ mama me Nyankopɔn fie ne ne som adwuma no.</content>
            <content> </content>
        </verse>
        <verse num="15">
            <content> </content>
            <content> Nna no mu na mehunuu Yudafoɔ bi a wɔtiatia nsa-kyi-amena soɔ home da, na wɔde ayuo afiafi nso ba, na wɔde soasoa mfunumu; wɔde nsa nso ne bobe aba ne borɔdɔma ne nnesoa ahodoɔ nyinaa ba Yerusalem home da, na mebɔɔ wɔn kɔkɔ da a wɔretɔn nnuane no. </content>
        </verse>
        <verse num="16">
            <content>Na Tirofoɔ bi a wɔte kurom hɔ nso de mpataa ne adetɔnneɛ ahodoɔ nyinaa ba, na wɔbɛtɔn no home da ma Yuda mma ne Yerusalemfoɔ. </content>
        </verse>
        <verse num="17">
            <content>Ɛnna me ne Yuda mmapɔmma no hameeɛ, na mesee wɔn sɛ: Asɛmmɔne bɛn na moredie de kum home da ho yi? </content>
        </verse>
        <verse num="18">
            <content>Ɛnyɛ saa na mo agyanom yɛeɛ, na yɛn Nyankopɔn de bɔne yi nyinaa baa yɛn ne kuro yi soɔ no? Na mo nso mode bi reka Israel so abufuo no ho, sɛ morekum home da ho yi.</content>
            <content> </content>
        </verse>
        <verse num="19">
            <content>Na ansa na homeda reduro no, esum refiri aseɛ aduru Yerusalem apono mu no, mehyɛɛ sɛ wɔntoto apono no mu, na mekaa sɛ wɔnnhini gye sɛ homeda no atwam ansa; na meyii m’asomfoɔ no mu binom gyinagyinaa apono no ano, na adesoa bi amma mu homeda. </content>
        </verse>
        <verse num="20">
            <content>Na adwadifoɔ ne adetɔnfoɔ ahodoɔ no tɔnfoɔ no soɛsoɛɛ Yerusalem apono no akyi prɛko ne mprenu. </content>
        </verse>
        <verse num="21">
            <content>Ɛnna mebɔɔ wɔn kɔkɔ ka kyerɛɛ wɔn sɛ: Adɛn nti na moasoɛsoɛ, deda ɔfasuo no akyire? Sɛ moyɛ saa bio a, mɛkye mo. Ɛfiri saa berɛ no, wɔamma homeda bio. </content>
        </verse>
        <verse num="22">
            <content> Na mesee Lewifoɔ no sɛ wɔnnwira wɔn ho na wɔmmra mmɛhwɛ apono no ano, na wɔnyɛ home da no kronkron. Yei ho nso kae me, me Nyankopɔn, na kora me sɛdeɛ w’adɔeɛ bebree no teɛ.</content>
            <content> </content>
        </verse>
        <verse num="23">
            <content>Nna no mu nso mehunuu Yudafoɔ a wɔawareware Asdod mmaa ne Amon mmaa ne Moab mmaa. </content>
        </verse>
        <verse num="24">
            <content>Na wɔn mma ka Asdod kasa fa-ne-fa, na Yuda kasa deɛ, wɔntumi nka, na aman no mu bi deɛ na wɔka. </content>
        </verse>
        <verse num="25">
            <content> Na me ne wɔn hamee, na medomee wɔn, na mebobɔɔ mmarima no mu binom, na metutuu wɔn nwi, na mede Nyankopɔn ntam gyee wɔn sɛ: Sɛ mode mo mmammaa ma wɔn mmammarima, na mogye wɔn mmammaa mema mo mma awadeɛ anaasɛ mo ankasa moware wɔn a. </content>
        </verse>
        <verse num="26">
            <content> Ɛnyɛ yeinom ho na Israelhene Salomo yɛɛ bɔne? Nanso amanaman nyinaa mu hene biara nni hɔ a ɔte sɛ ɔno, na onipa a Onyankopɔn dɔ no ne no, na Onyankopɔn de no sii Israel nyinaa so hene, ɔno mpo, mmaa ananafoɔ na wɔmaa no yɛɛ bɔne. </content>
        </verse>
        <verse num="27">
            <content>Na mo deɛ, yɛntie mo sɛ yɛbɛyɛ bɔne kɛseɛ yi nyinaa na yɛafom yɛn Nyankopɔn na yɛaware mmaa ananafoɔ?</content>
            <content> </content>
        </verse>
        <verse num="28">
            <content> </content>
            <content> Na Ɔsɔfopanin Eliasib ba Yoiada mma mu baako ayɛ Horonni Sanbalat ase. Na mepamm no firii me ho. </content>
        </verse>
        <verse num="29">
            <content>Kae wɔn, me Nyankopɔn, sɛ wɔagu asɔfodie ho ne asɔfodie ho mmara, ne asɔfodie ne Lewifoɔ apam no ho fi.</content>
            <content> </content>
        </verse>
        <verse num="30">
            <content>Na medwiraa wɔn ho firii amanaman nnoɔma nyinaa ho, na mehyehyɛɛ asɔfoɔ ne Lewifoɔ no asɛdeɛ, sɛdeɛ obiara adwuma teɛ. </content>
        </verse>
        <verse num="31">
            <content> Mehyehyɛɛ berɛ a ɛsɛ sɛ wɔde nnyina afɔrebɔ ne berɛ a wɔde nnuabakan deɛ ba. O me Nyankopɔn, kae me ma ɛnsi me yie.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Deut 23.3-5 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Num 22.5-6</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Neh 10.39</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Num 18.21</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Neh 13.31; 5.19</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Neh 10.31; Yer 17.21-27 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Neh 13.14</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Deut 7.3</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: 1 Ah 11.3-8</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Neh 11.10; 2.19 </content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Neh 13.14, 22; 5.19</content>
        </note>
    </chapter>
</book>
