<?xml version="1.0" encoding="UTF-8"?>
<book>
    <chapter num="1">
        <verse num="1">
            <content>AWURADE asɛm a ɛbaa Petuel ba Yoel nkyɛn nie.</content>
        </verse>
        <verse num="2">
            <block_quote>
                <content>Montie yei, mo mpanimfoɔ,</content>
            </block_quote>
            <block_quote kind="LEFT_INDENTED">
                <content>na monyɛ aso, mo asase sofoɔ nyinaa.</content>
            </block_quote>
            <block_quote>
                <content>Saa adeɛ yi aba mo berɛ so</content>
            </block_quote>
            <block_quote kind="LEFT_INDENTED">
                <content>anaa mo agyanom berɛ so pɛn?</content>
            </block_quote>
        </verse>
        <verse num="3">
            <block_quote>
                <content>Monka ɛho asɛm nkyerɛ mo mma,</content>
            </block_quote>
            <block_quote kind="LEFT_INDENTED">
                <content>na mo mma nka nkyerɛ wɔn mma,</content>
            </block_quote>
            <block_quote kind="LEFT_INDENTED">
                <content>na wɔn mma, nso nka nkyerɛ awoɔ ntoatoasoɔ a ɛdi soɔ no.</content>
            </block_quote>
        </verse>
        <verse num="4">
            <block_quote>
                <content>Deɛ aketekyire adi aka no,</content>
            </block_quote>
            <block_quote kind="LEFT_INDENTED">
                <content>ntutummɛ adi.</content>
            </block_quote>
            <block_quote>
                <content>Na deɛ ntutummɛ adi aka no,</content>
            </block_quote>
            <block_quote kind="LEFT_INDENTED">
                <content>mfuntie adi.</content>
            </block_quote>
            <block_quote>
                <content>Na deɛ mfuntie adi aka no,</content>
            </block_quote>
            <block_quote kind="LEFT_INDENTED">
                <content>mmɛbɛ adi.</content>
            </block_quote>
        </verse>
        <verse num="5">
            <block_quote>
                <content>Mo nsabofoɔ, monnyane na monsu,</content>
            </block_quote>
            <block_quote kind="LEFT_INDENTED">
                <content>na mo nsanomfoɔ nyinaa, montwa adwo,</content>
            </block_quote>
            <block_quote>
                <content>nsamono nti,</content>
            </block_quote>
            <block_quote kind="LEFT_INDENTED">
                <content>ɛfiri sɛ wɔatwa afiri mo anomu.</content>
            </block_quote>
        </verse>
        <verse num="6">
            <block_quote>
                <content> </content>
                <content> Na ɛdɔm bi atu aba m’asase so,</content>
            </block_quote>
            <block_quote kind="LEFT_INDENTED">
                <content>wɔn ho yɛ den na wɔn dodoɔ nni ano;</content>
            </block_quote>
            <block_quote>
                <content>wɔn se te sɛ gyata se,</content>
            </block_quote>
            <block_quote kind="LEFT_INDENTED">
                <content>na wɔwɔ gyatabereɛ nnyepi.</content>
            </block_quote>
        </verse>
        <verse num="7">
            <block_quote>
                <content>Wɔasɛe me bobe pasaa,</content>
            </block_quote>
            <block_quote kind="LEFT_INDENTED">
                <content>na wɔapempane me borɔdɔma mman;</content>
            </block_quote>
            <block_quote>
                <content>wɔawaewae ho hono agu,</content>
            </block_quote>
            <block_quote kind="LEFT_INDENTED">
                <content>na ne mman ho ahoa fitafitaa.</content>
            </block_quote>
        </verse>
        <verse num="8">
            <block_quote>
                <content>Twa adwo sɛ ababaa a ɔfira ayitoma</content>
            </block_quote>
            <block_quote kind="LEFT_INDENTED">
                <content>ma ne mmabaaberɛ mu kunu.</content>
            </block_quote>
        </verse>
        <verse num="9">
            <block_quote>
                <content> </content>
                <content> Wɔatwa aduane ayɛyɛdeɛ ne ahwiesa</content>
            </block_quote>
            <block_quote kind="LEFT_INDENTED">
                <content>afiri AWURADE fie;</content>
            </block_quote>
            <block_quote>
                <content>asɔfoɔ no,</content>
            </block_quote>
            <block_quote kind="LEFT_INDENTED">
                <content>AWURADE asomfo no, di abooboo.</content>
            </block_quote>
        </verse>
        <verse num="10">
            <block_quote>
                <content>Mfuo asɛe,</content>
            </block_quote>
            <block_quote kind="LEFT_INDENTED">
                <content>asase di abooboo,</content>
            </block_quote>
            <block_quote>
                <content>na aduane asɛe,</content>
            </block_quote>
            <block_quote kind="LEFT_INDENTED">
                <content>nsamono awe,</content>
            </block_quote>
            <block_quote kind="LEFT_INDENTED">
                <content>ngo so ate.</content>
            </block_quote>
        </verse>
        <verse num="11">
            <block_quote>
                <content>Akuafoɔ, mo ani nwu,</content>
            </block_quote>
            <block_quote kind="LEFT_INDENTED">
                <content>O nturoyɛfoɔ,</content>
            </block_quote>
            <block_quote>
                <content>ayuo ne atokoɔ nti montwa adwo,</content>
            </block_quote>
            <block_quote kind="LEFT_INDENTED">
                <content>ɛfiri sɛ mfuo mu aduanetwa asɛe.</content>
            </block_quote>
        </verse>
        <verse num="12">
            <block_quote>
                <content>Obobe akusa,</content>
            </block_quote>
            <block_quote kind="LEFT_INDENTED">
                <content>na borɔdɔma atwam,</content>
            </block_quote>
            <block_quote>
                <content>atoaa aba, abɛ nso ne aprɛ.</content>
            </block_quote>
            <block_quote kind="LEFT_INDENTED">
                <content>Petee mu nnua nyinaa akusa,</content>
            </block_quote>
            <block_quote>
                <content>ampa, anika atu</content>
            </block_quote>
            <block_quote kind="LEFT_INDENTED">
                <content>afiri nnipa mma mu.</content>
            </block_quote>
        </verse>
        <verse num="13">
            <block_quote>
                <content> </content>
                <content> Asɔfoɔ, momfira ayitoma na mommɔ bena,</content>
            </block_quote>
            <block_quote kind="LEFT_INDENTED">
                <content>afɔrebukyia asomfoɔ, montwa adwo,</content>
            </block_quote>
            <block_quote>
                <content>me Nyankopɔn asomfoɔ,</content>
            </block_quote>
            <block_quote kind="LEFT_INDENTED">
                <content>mommra mmɛda ayitoma mu anadwo nyinaa!</content>
            </block_quote>
            <block_quote>
                <content>na aduane ayɛyɛdeɛ ne ahwiesa agyae</content>
            </block_quote>
            <block_quote kind="LEFT_INDENTED">
                <content>mo Nyankopɔn fie ba.</content>
            </block_quote>
        </verse>
        <verse num="14">
            <block_quote>
                <content>Monyɛ abuadadie kronkron,</content>
            </block_quote>
            <block_quote kind="LEFT_INDENTED">
                <content>mompae asɔfoɔ nhyiamu,</content>
            </block_quote>
            <block_quote>
                <content>mommoa mpanimfoɔ ano,</content>
            </block_quote>
            <block_quote kind="LEFT_INDENTED">
                <content>asase sofoɔ nyinaa mmra</content>
            </block_quote>
            <block_quote>
                <content>AWURADE mo Nyankopɔn fie,</content>
            </block_quote>
            <block_quote kind="LEFT_INDENTED">
                <content>na monsu mfrɛ AWURADE.</content>
            </block_quote>
        </verse>
        <verse num="15">
            <block_quote>
                <content> </content>
                <content> Ao, ɛda no!</content>
            </block_quote>
            <block_quote>
                <content>Na AWURADE da no abɛn,</content>
            </block_quote>
            <block_quote kind="LEFT_INDENTED">
                <content>na ɛreba sɛ ɔsɛeɛ tumi afiri Otumfoɔ nkyɛn.</content>
            </block_quote>
        </verse>
        <verse num="16">
            <block_quote>
                <content> </content>
                <content> Wɔantwa aduane</content>
            </block_quote>
            <block_quote kind="LEFT_INDENTED">
                <content>amfiri yɛn anim,</content>
            </block_quote>
            <block_quote>
                <content>na anigyeɛ ne ahosɛpɛ</content>
            </block_quote>
            <block_quote kind="LEFT_INDENTED">
                <content>amfiri yɛn Nyankopɔn fie anaa?</content>
            </block_quote>
        </verse>
        <verse num="17">
            <block_quote>
                <content>Aba a wɔadua aporɔ ne nkofie mu,</content>
            </block_quote>
            <block_quote kind="LEFT_INDENTED">
                <content>aduanekora adan ada mpan,</content>
            </block_quote>
            <block_quote>
                <content>asan abubu,</content>
            </block_quote>
            <block_quote kind="LEFT_INDENTED">
                <content>na ayuo asɛe.</content>
            </block_quote>
        </verse>
        <verse num="18">
            <block_quote>
                <content>Hwɛ sɛ mmoadoma penepene,</content>
            </block_quote>
            <block_quote kind="LEFT_INDENTED">
                <content>anantwikuo rebrɛ,</content>
            </block_quote>
            <block_quote>
                <content>ɛfiri sɛ wɔnni adidibea;</content>
            </block_quote>
            <block_quote kind="LEFT_INDENTED">
                <content>nnwankuo nso tiri ato.</content>
            </block_quote>
        </verse>
        <verse num="19">
            <block_quote>
                <content> </content>
                <content> Wo, AWURADE, na mesu mefrɛ woɔ,</content>
            </block_quote>
            <block_quote>
                <content>na ogya ahye</content>
            </block_quote>
            <block_quote kind="LEFT_INDENTED">
                <content>ɛserɛ so wira mono,</content>
            </block_quote>
            <block_quote>
                <content>na ogyaframa ahye</content>
            </block_quote>
            <block_quote kind="LEFT_INDENTED">
                <content>petee mu nnua nyinaa.</content>
            </block_quote>
        </verse>
        <verse num="20">
            <block_quote>
                <content> </content>
                <content> Ewiram mmoa nso repere frɛ wo,</content>
            </block_quote>
            <block_quote kind="LEFT_INDENTED">
                <content>na nsuwansuwa awewe,</content>
            </block_quote>
            <block_quote>
                <content>na ogya ahye</content>
            </block_quote>
            <block_quote kind="LEFT_INDENTED">
                <content>ɛserɛ so wira mono.</content>
            </block_quote>
        </verse>
        <note kind="CROSS_REFERENCES">
            <content kind="REF_VERSE_START">6</content>
            <content>: Yoel 2.2, 25 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Yoel 1.13; 2.14 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Yoel 1.9 </content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Yoel 2.1; Yes 13.6 </content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Yoel 1.12; Deut 16.11 </content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Yoel 2.3 </content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Dwom 104.11 </content>
        </note>
    </chapter>
    <chapter num="2">
        <verse num="1">
            <content> </content>
            <content> Monhyɛne totorobɛnto wɔ Sion,</content>
            <block_quote kind="LEFT_INDENTED">
                <content>na mommɔ ose me bepɔ kronkron no so.</content>
            </block_quote>
            <block_quote>
                <content>Ma asase sofoɔ nyinaa ho mpopo,</content>
            </block_quote>
            <block_quote kind="LEFT_INDENTED">
                <content>ɛfiri sɛ AWURADE da no redu, na abɛn,</content>
            </block_quote>
        </verse>
        <verse num="2">
            <block_quote>
                <content> </content>
                <content> esum ne kusuuyɛ da,</content>
            </block_quote>
            <block_quote kind="LEFT_INDENTED">
                <content>mununkum ne kusukuukuu da.</content>
            </block_quote>
            <block_quote>
                <content>Ɔman bi a wɔdɔɔso na wɔyɛ den</content>
            </block_quote>
            <block_quote kind="LEFT_INDENTED">
                <content>a ebi nte sɛ no firi teteete,</content>
            </block_quote>
            <block_quote>
                <content>na n’akyiri nso ebi renyɛ sɛ ɛno</content>
            </block_quote>
            <block_quote kind="LEFT_INDENTED">
                <content>awoɔ ntoatoasoɔ a ɛdidi soɔ mfeɛ mu reyerɛ</content>
            </block_quote>
            <block_quote kind="LEFT_INDENTED">
                <content>sɛ adekyeeɛ yerɛ mmepɔ soɔ no.</content>
            </block_quote>
        </verse>
        <verse num="3">
            <block_quote>
                <content> </content>
                <content> Ogya hye di wɔn anim,</content>
            </block_quote>
            <block_quote kind="LEFT_INDENTED">
                <content>na ogyaframa tafere di wɔn akyi;</content>
            </block_quote>
            <block_quote>
                <content>wɔn anim asase te sɛ Eden turo,</content>
            </block_quote>
            <block_quote kind="LEFT_INDENTED">
                <content>na wɔn akyiri deɛ yɛ ɛserɛ pradada,</content>
            </block_quote>
            <block_quote kind="LEFT_INDENTED">
                <content>na biribiara remfiri wɔn anim nkɔ.</content>
            </block_quote>
        </verse>
        <verse num="4">
            <block_quote>
                <content>Wɔn ho te sɛ apɔnkɔ ho, na</content>
            </block_quote>
            <block_quote kind="LEFT_INDENTED">
                <content>wɔtu mmirika sɛ apɔnkɔsotefoɔ.</content>
            </block_quote>
        </verse>
        <verse num="5">
            <block_quote>
                <content>Wɔhurihuri sɛ nteaseɛnam</content>
            </block_quote>
            <block_quote kind="LEFT_INDENTED">
                <content>kitikitiyɛ mmepɔ atifi,</content>
            </block_quote>
            <block_quote>
                <content>sɛ ogyaframa a</content>
            </block_quote>
            <block_quote kind="LEFT_INDENTED">
                <content>ɛhye nkyɛnkyɛmma turiturie,</content>
            </block_quote>
            <block_quote>
                <content>sɛ ɛdɔm a ɛyɛ den a</content>
            </block_quote>
            <block_quote kind="LEFT_INDENTED">
                <content>wɔasiesie wɔn ama ɔko.</content>
            </block_quote>
        </verse>
        <verse num="6">
            <block_quote>
                <content>Aman ho dwiri wɔn wɔn anim,</content>
            </block_quote>
            <block_quote kind="LEFT_INDENTED">
                <content>nnipa nyinaa anim sinsiam.</content>
            </block_quote>
        </verse>
        <verse num="7">
            <block_quote>
                <content>Wɔtu mmirika sɛ nnɔmmarima,</content>
            </block_quote>
            <block_quote kind="LEFT_INDENTED">
                <content>wɔforo ɔfasuo sɛ akofoɔ;</content>
            </block_quote>
            <block_quote>
                <content>wɔnenam wɔn akwan so,</content>
            </block_quote>
            <block_quote kind="LEFT_INDENTED">
                <content>na wɔnte wɔn santen mu;</content>
            </block_quote>
        </verse>
        <verse num="8">
            <block_quote>
                <content>nanso obi nsum ne yɔnko,</content>
            </block_quote>
            <block_quote kind="LEFT_INDENTED">
                <content>wɔn nyinaa nenam wɔn atempɔn so,</content>
            </block_quote>
            <block_quote>
                <content>na sɛ wɔhwehwe akodeɛ ntam a,</content>
            </block_quote>
            <block_quote kind="LEFT_INDENTED">
                <content>wɔmpira;</content>
            </block_quote>
        </verse>
        <verse num="9">
            <block_quote>
                <content>wɔyɛ kuro mu manyamanya,</content>
            </block_quote>
            <block_quote kind="LEFT_INDENTED">
                <content>wɔtutu ɔfasuo so mmirika,</content>
            </block_quote>
            <block_quote>
                <content>wɔforo ba afie mu,</content>
            </block_quote>
            <block_quote kind="LEFT_INDENTED">
                <content>wɔfa mpomma mu ba sɛ owifoɔ.</content>
            </block_quote>
        </verse>
        <verse num="10">
            <block_quote>
                <content> </content>
                <content> Asase woso wɔn anim,</content>
            </block_quote>
            <block_quote kind="LEFT_INDENTED">
                <content>ɔsoro hinhim,</content>
            </block_quote>
            <block_quote>
                <content>owia ne ɔsrane aduru sum,</content>
            </block_quote>
            <block_quote kind="LEFT_INDENTED">
                <content>na nsoromma kame ne haran.</content>
            </block_quote>
        </verse>
        <verse num="11">
            <block_quote>
                <content> </content>
                <content> Na AWURADE ma ne nne so,</content>
            </block_quote>
            <block_quote kind="LEFT_INDENTED">
                <content>ne dɔm no anim,</content>
            </block_quote>
            <block_quote>
                <content>na ne nsraban no so sɛ,</content>
            </block_quote>
            <block_quote kind="LEFT_INDENTED">
                <content>na deɛ ɔdi n’asɛm soɔ no ho yɛ den.</content>
            </block_quote>
            <block_quote>
                <content>Na AWURADE da no so na ɛyɛ hu sɛ,</content>
            </block_quote>
            <block_quote kind="LEFT_INDENTED">
                <content>na hwan na ɔbɛtumi agyina ano?</content>
            </block_quote>
        </verse>
        <verse num="12">
            <block_quote>
                <content> </content>
                <content> Na afei nso, AWURADE na ɔseɛ,</content>
            </block_quote>
            <block_quote kind="LEFT_INDENTED">
                <content>monsane mmra me nkyɛn mo akoma nyinaa</content>
            </block_quote>
            <block_quote>
                <content>ne abuadadie ne esu ne adwotwa mu.</content>
            </block_quote>
        </verse>
        <verse num="13">
            <block_quote kind="LEFT_INDENTED">
                <content> </content>
                <content> Monsunsuane mo akoma, na ɛnyɛ mo ntadeɛ mu,</content>
            </block_quote>
            <block_quote>
                <content>na monsane mmra AWURADE mo Nyankopɔn nkyɛn,</content>
            </block_quote>
            <block_quote kind="LEFT_INDENTED">
                <content>na ɔyɛ ɔdomfoɔ ne mmɔborɔhunufoɔ,</content>
            </block_quote>
            <block_quote>
                <content>ne bo kyɛre fu, na n’adɔeɛ so,</content>
            </block_quote>
            <block_quote kind="LEFT_INDENTED">
                <content>na ɔsakyera n’adwene wɔ adebɔne ho.</content>
            </block_quote>
        </verse>
        <verse num="14">
            <block_quote>
                <content> </content>
                <content> Ebia, obi nnim, ɔbɛsane na wasakyera n’adwene,</content>
            </block_quote>
            <block_quote kind="LEFT_INDENTED">
                <content>na wagya n’akyiri nhyira,</content>
            </block_quote>
            <block_quote>
                <content>a ɛyɛ aduane ayɛyɛdeɛ ne ahwiesa</content>
            </block_quote>
            <block_quote kind="LEFT_INDENTED">
                <content>a wɔde bɛkyɛ AWURADE mo Nyankopɔn.</content>
            </block_quote>
        </verse>
        <verse num="15">
            <block_quote>
                <content> </content>
                <content> Monhyɛne totorobɛnto wɔ Sion,</content>
            </block_quote>
            <block_quote kind="LEFT_INDENTED">
                <content>monyɛ abuadadie kronkron,</content>
            </block_quote>
            <block_quote>
                <content>momfrɛ nhyiamu kronkron.</content>
            </block_quote>
        </verse>
        <verse num="16">
            <block_quote kind="LEFT_INDENTED">
                <content>Mommoa ɔman no ano,</content>
            </block_quote>
            <block_quote>
                <content>monyɛ ɔman nhyiam kronkron,</content>
            </block_quote>
            <block_quote kind="LEFT_INDENTED">
                <content>monhyia nkɔkoraa,</content>
            </block_quote>
            <block_quote>
                <content>mommoa mmɔfra</content>
            </block_quote>
            <block_quote kind="LEFT_INDENTED">
                <content>ne nufoɔ ano mma ano.</content>
            </block_quote>
            <block_quote>
                <content>Ayeforɔkunu mfiri ne pia mu,</content>
            </block_quote>
            <block_quote kind="LEFT_INDENTED">
                <content>na ayeforɔ mfiri ne dabekyire mfiri adi.</content>
            </block_quote>
        </verse>
        <verse num="17">
            <block_quote>
                <content> </content>
                <content> Ma asɔfoɔ, AWURADE asomfo no,</content>
            </block_quote>
            <block_quote kind="LEFT_INDENTED">
                <content>nsu wɔ ntwonoo ne afɔrebukyia no ntam,</content>
            </block_quote>
            <block_quote>
                <content>nka sɛ: O AWURADE, dodo wo man ho,</content>
            </block_quote>
            <block_quote kind="LEFT_INDENTED">
                <content>na mfa w’agyapadeɛ mma ahohora,</content>
            </block_quote>
            <block_quote kind="LEFT_INDENTED">
                <content>na amanaman nnnidi wɔn atɛm.</content>
            </block_quote>
            <block_quote>
                <content>Adɛn nti na wɔnka no aman mu sɛ:</content>
            </block_quote>
            <block_quote kind="LEFT_INDENTED">
                <content>Ɛhe na wɔn Nyankopɔn no wɔ?</content>
            </block_quote>
        </verse>
        <verse num="18">
            <block_quote>
                <content>Na afei AWURADE twee n’asase ho ninkunu,</content>
            </block_quote>
            <block_quote kind="LEFT_INDENTED">
                <content>na ɔhunuu ne man mmɔbɔ.</content>
            </block_quote>
        </verse>
        <verse num="19">
            <block_quote>
                <content> </content>
                <content> Na AWURADE bua see ne man sɛ:</content>
            </block_quote>
            <block_quote>
                <content>Hwɛ, merebrɛ mo</content>
            </block_quote>
            <block_quote kind="LEFT_INDENTED">
                <content>aduane, nsamono ne ngo,</content>
            </block_quote>
            <block_quote kind="LEFT_INDENTED">
                <content>na moamee,</content>
            </block_quote>
            <block_quote>
                <content>na meremfa mo memma</content>
            </block_quote>
            <block_quote kind="LEFT_INDENTED">
                <content>ahohora amanaman mu bio.</content>
            </block_quote>
        </verse>
        <verse num="20">
            <block_quote>
                <content> </content>
                <content> Na atifi fam dɔm no, mɛyi wɔn afiri mo so akɔ akyirikyiri,</content>
            </block_quote>
            <block_quote kind="LEFT_INDENTED">
                <content>na mapamo wɔn akɔ asase pradada so,</content>
            </block_quote>
            <block_quote>
                <content>na wɔn twafoɔ akɔ anim fam po no mu,</content>
            </block_quote>
            <block_quote kind="LEFT_INDENTED">
                <content>na wɔn kyidɔm akɔ apueeɛ fam po no mu, na wɔn bɔn bɛsɔre,</content>
            </block_quote>
            <block_quote>
                <content>na wɔn nyaanyane bɛsɔre,</content>
            </block_quote>
            <block_quote kind="LEFT_INDENTED">
                <content>ɛfiri sɛ wɔadi bɔne kɛseɛ.</content>
            </block_quote>
        </verse>
        <verse num="21">
            <block_quote>
                <content>O Asase, nsuro,</content>
            </block_quote>
            <block_quote kind="LEFT_INDENTED">
                <content>di ahurisie na w’ani nnye,</content>
            </block_quote>
            <block_quote kind="LEFT_INDENTED">
                <content>ɛfiri sɛ AWURADE ayɛ adeɛ kɛseɛ.</content>
            </block_quote>
        </verse>
        <verse num="22">
            <block_quote>
                <content>Ewiram mmoa, monnsuro,</content>
            </block_quote>
            <block_quote kind="LEFT_INDENTED">
                <content>na ɛserɛ so wira mono refefɛ,</content>
            </block_quote>
            <block_quote>
                <content>na nnua reso n’aba,</content>
            </block_quote>
            <block_quote kind="LEFT_INDENTED">
                <content>borɔdɔma ne bobe reyi n’ahoɔden ama.</content>
            </block_quote>
        </verse>
        <verse num="23">
            <block_quote>
                <content> </content>
                <content> Na mo, Sion mma,</content>
            </block_quote>
            <block_quote kind="LEFT_INDENTED">
                <content>monni ahurisie na mo ani nnye AWURADE mo Nyankopɔn ho,</content>
            </block_quote>
            <block_quote>
                <content>na ɔma mo asuso sɛdeɛ ɛfata,</content>
            </block_quote>
            <block_quote kind="LEFT_INDENTED">
                <content>na ɔma osuo tɔ ma mo,</content>
            </block_quote>
            <block_quote kind="LEFT_INDENTED">
                <content>asuso ne bereamporɔsuo, kane ansa.</content>
            </block_quote>
        </verse>
        <verse num="24">
            <block_quote>
                <content>Na ayuo bɛyɛ porebea amaama,</content>
            </block_quote>
            <block_quote kind="LEFT_INDENTED">
                <content>na nsa ne ngo ayeyɛ kyi-amena amaama abu so.</content>
            </block_quote>
        </verse>
        <verse num="25">
            <block_quote>
                <content> </content>
                <content> Na mfirinhyia a ntutummɛ,</content>
            </block_quote>
            <block_quote kind="LEFT_INDENTED">
                <content>mfuntie, mmɛbɛ ne nketekyire,</content>
            </block_quote>
            <block_quote>
                <content>me dɔm kɛseɛ a mesomaa wɔn baa mo mu no diiɛ no,</content>
            </block_quote>
            <block_quote kind="LEFT_INDENTED">
                <content>mɛhyɛ no ananmu.</content>
            </block_quote>
        </verse>
        <verse num="26">
            <block_quote>
                <content> </content>
                <content> Na moadidi amee,</content>
            </block_quote>
            <block_quote kind="LEFT_INDENTED">
                <content>na moakamfo AWURADE mo Nyankopɔn din,</content>
            </block_quote>
            <block_quote kind="LEFT_INDENTED">
                <content>sɛ ɔne mo adi anwanwasɛm;</content>
            </block_quote>
            <block_quote>
                <content>na me man ani renwu da biara da.</content>
            </block_quote>
        </verse>
        <verse num="27">
            <block_quote>
                <content>Na mobɛhunu sɛ me na mewɔ Israel mu,</content>
            </block_quote>
            <block_quote kind="LEFT_INDENTED">
                <content>na mene AWURADE mo Nyankopɔn, na obiara nni hɔ bio,</content>
            </block_quote>
            <block_quote>
                <content>na me man ani</content>
            </block_quote>
            <block_quote kind="LEFT_INDENTED">
                <content>renwu da biara da.</content>
            </block_quote>
        </verse>
        <verse num="28">
            <block_quote>
                <content> </content>
                <content> Na yei akyiri no,</content>
            </block_quote>
            <block_quote kind="LEFT_INDENTED">
                <content>mɛhwie me honhom agu honam nyinaa so,</content>
            </block_quote>
            <block_quote>
                <content>na mo mmabanin ne mo mmammaa ahyɛ nkɔm,</content>
            </block_quote>
            <block_quote kind="LEFT_INDENTED">
                <content>na mo mpanimfoɔ asoso daeɛ,</content>
            </block_quote>
            <block_quote kind="LEFT_INDENTED">
                <content>na mo mmeranteɛ ahuhunu anisoadeɛ,</content>
            </block_quote>
        </verse>
        <verse num="29">
            <block_quote>
                <content>na nkoa ne mfenaa nso so</content>
            </block_quote>
            <block_quote kind="LEFT_INDENTED">
                <content>na nna no mu mɛhwie me honhom maguo.</content>
                <content> </content>
            </block_quote>
        </verse>
        <verse num="30">
            <content>Na mɛma anwanwadeɛ aba ɔsoro ne asase so, mogya, ogya ne wisie kumoo. </content>
        </verse>
        <verse num="31">
            <content> Owia bɛduru sum, na ɔsrane adane mogya, ansa na AWURADE da kɛseɛ a ɛyɛ hu no aba. </content>
        </verse>
        <verse num="32">
            <content> Na ɛbɛba sɛ obiara a ɔbɛbɔ AWURADE din no, wɔbɛgye no nkwa; na sɛdeɛ AWURADE aka no, bepɔ Sion so ne Yerusalem na nnipa a wɔafiri mu afire ne nnipa a AWURADE refrɛ wɔn afiri wɔn a aka no mu bɛtena.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Yoel 1.15 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Yoel 1.6; Eks 10.14 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Yoel 1.19 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Yoel 3.4; Yes 13.10 </content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Yoel 2.25 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Hes 33.11 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Eks 34.6 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Yona 3.9 </content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Yoel 1.14 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Dwom 79.10 </content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Yoel 2.26-27 </content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Yoel 1.4, 6 </content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Yer 5.24 </content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Yoel 1.4 </content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Deut 8.10 </content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Num 11.29; Yes 44.3; Hes 39.29; Aso 2.16-21; Tito 3.6 </content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Yoel 2.2, 10-11; Mat 24.29; Adi 6.12</content>
        </note>
        <note kind="CROSS_REFERENCES">
            <content kind="REF_VERSE_START">32</content>
            <content>: Rom 10.13</content>
        </note>
    </chapter>
    <chapter num="3">
        <verse num="1">
            <content> </content>
            <content> Na hwɛ, nna no ne berɛ a mede Yuda ne Yerusalem nnommum bɛsane aba no mu no, </content>
        </verse>
        <verse num="2">
            <content> mɛboaboa amanaman nyinaa ano, na mede wɔn bɛsiane aba Yehosafat bonhwa no mu, na me ne wɔn adi asɛm wɔ hɔ, me man ne m’agyapadeɛ Israel a wɔabɔ wɔn apete amanaman mu, na wɔakyɛ m’asase no mu nti. </content>
        </verse>
        <verse num="3">
            <content> Ɛfiri sɛ wɔtwee me man so ntonto, na wɔde abarimaa gyee odwamamfoɔ, na wɔtɔn abaayewa gyee nsa nomee.</content>
            <content> </content>
        </verse>
        <verse num="4">
            <content>Nanso moreyɛ me dɛn, Tiro ne Sidon ne Filistifoɔ amantoɔ nyinaa? Deɛ mayɛ bi na mode rehyɛ me ananmu, anaasɛ mo na moreyɛ me biribie? Ɛherɛ so ntɛm so na mɛdane deɛ moreyɛ no agu mo atifi. </content>
        </verse>
        <verse num="5">
            <content>Sɛ mofaa me dwetɛ ne me sika, na mode me nnwinneɛ a ɛsɔ ani a ɛyɛ no kɔɔ mo asɔrefie. </content>
        </verse>
        <verse num="6">
            <content>Na Yuda mma ne Yerusalem mma no, motontɔn wɔn maa Helafoɔ, sɛ moreyi wɔn afiri wɔn asase so akɔ akyirikyiri. </content>
        </verse>
        <verse num="7">
            <content>Hwɛ, merenyane wɔn na wɔafiri deɛ motontɔn wɔn kɔeɛ hɔ, na mede deɛ moayɛ bɛsane abua mo atifi, </content>
        </verse>
        <verse num="8">
            <content>na matontɔn mo mmabanin ne mo mmammaa mahyɛ Yuda mma nsa, na wɔatontɔn wɔn ama Sabafoɔ, akyirikyiri man bi, AWURADE na waka.</content>
        </verse>
        <verse num="9">
            <block_quote>
                <content>Mompae yei amanaman mu,</content>
            </block_quote>
            <block_quote>
                <content>monnwira ɔsa ho,</content>
            </block_quote>
            <block_quote kind="LEFT_INDENTED">
                <content>monnyane nnɔmmarima,</content>
            </block_quote>
            <block_quote>
                <content>akofoɔ nyinaa ntwe mpini,</content>
            </block_quote>
            <block_quote kind="LEFT_INDENTED">
                <content>wɔmforo mmra.</content>
            </block_quote>
        </verse>
        <verse num="10">
            <block_quote>
                <content> </content>
                <content> Momfa mo nsɔ mmobɔ mfena,</content>
            </block_quote>
            <block_quote kind="LEFT_INDENTED">
                <content>na momfa mo nnerɛ mmobɔ mpea.</content>
            </block_quote>
            <block_quote kind="LEFT_INDENTED">
                <content>Deɛ wahodwo nka sɛ: Meyɛ dɔmmarima.</content>
            </block_quote>
        </verse>
        <verse num="11">
            <block_quote>
                <content>Monyɛ ntɛm mmra ɛ,</content>
            </block_quote>
            <block_quote kind="LEFT_INDENTED">
                <content>mo amanaman a moatwa ahyia nyinaa,</content>
            </block_quote>
            <block_quote kind="LEFT_INDENTED">
                <content>mommɛhyia!</content>
            </block_quote>
            <block_quote>
                <content>Ɛhɔ na, AWURADE, gya wo nnɔmmarima no bra.</content>
            </block_quote>
        </verse>
        <verse num="12">
            <block_quote>
                <content> </content>
                <content> Amanaman nsɔre ntu mmra</content>
            </block_quote>
            <block_quote kind="LEFT_INDENTED">
                <content>Yehosafat bonhwa no mu;</content>
            </block_quote>
            <block_quote>
                <content>na ɛhɔ na mɛtena ase abu</content>
            </block_quote>
            <block_quote kind="LEFT_INDENTED">
                <content>amanaman a wɔfiri afa nyinaa atɛn.</content>
            </block_quote>
        </verse>
        <verse num="13">
            <block_quote>
                <content> </content>
                <content> Momfa kantankrankyi nhyɛ mu,</content>
            </block_quote>
            <block_quote kind="LEFT_INDENTED">
                <content>na deɛ wɔtwa ahoa.</content>
            </block_quote>
            <block_quote>
                <content>Mommra mmɛtiatia so,</content>
            </block_quote>
            <block_quote kind="LEFT_INDENTED">
                <content>na nsa-kyi-amena no ayɛ ma,</content>
            </block_quote>
            <block_quote>
                <content>ntɛɛpo no abu so,</content>
            </block_quote>
            <block_quote kind="LEFT_INDENTED">
                <content>na wɔn bɔne adɔɔso.</content>
            </block_quote>
        </verse>
        <verse num="14">
            <block_quote>
                <content>Nnipa yuu, nnipa yuu</content>
            </block_quote>
            <block_quote kind="LEFT_INDENTED">
                <content>wɔ atemmuo bonhwa no mu;</content>
            </block_quote>
            <block_quote>
                <content>ɛfiri sɛ AWURADE da no abɛn,</content>
            </block_quote>
            <block_quote kind="LEFT_INDENTED">
                <content>atemmuo bonhwa no mu.</content>
            </block_quote>
        </verse>
        <verse num="15">
            <block_quote>
                <content> </content>
                <content> Owia ne ɔsrane aduru sum,</content>
            </block_quote>
            <block_quote kind="LEFT_INDENTED">
                <content>na nsoromma agyae haran.</content>
            </block_quote>
        </verse>
        <verse num="16">
            <block_quote>
                <content> </content>
                <content> Na AWURADE firi Sion bobom</content>
            </block_quote>
            <block_quote kind="LEFT_INDENTED">
                <content>na ɔfiri Yerusalem ma ne nne so,</content>
            </block_quote>
            <block_quote kind="LEFT_INDENTED">
                <content>na ɔsoro ne asase wosowoso;</content>
            </block_quote>
            <block_quote>
                <content>nanso AWURADE yɛ dwanekɔbea ma ne man,</content>
            </block_quote>
            <block_quote kind="LEFT_INDENTED">
                <content>ne aban a ɛyɛ den ma Israel mma.</content>
            </block_quote>
        </verse>
        <verse num="17">
            <block_quote>
                <content> </content>
                <content> Na mobɛhunu sɛ me, AWURADE, mene mo Nyankopɔn</content>
            </block_quote>
            <block_quote kind="LEFT_INDENTED">
                <content>a mete Sion, me bepɔ kronkron no so,</content>
            </block_quote>
            <block_quote>
                <content>na Yerusalem bɛdane kronkronbea,</content>
            </block_quote>
            <block_quote kind="LEFT_INDENTED">
                <content>na ananafoɔ rentwa mu hɔ bio.</content>
            </block_quote>
        </verse>
        <verse num="18">
            <block_quote>
                <content> </content>
                <content> Na ɛda no,</content>
            </block_quote>
            <block_quote>
                <content>mmepɔ bɛsosɔ nsamono,</content>
            </block_quote>
            <block_quote kind="LEFT_INDENTED">
                <content>na nkokoɔ asene nufosuo,</content>
            </block_quote>
            <block_quote>
                <content>na nsuo asene</content>
            </block_quote>
            <block_quote kind="LEFT_INDENTED">
                <content>Yuda mmonhwa nyinaa mu;</content>
            </block_quote>
            <block_quote>
                <content>na nsuo aniwa bɛfiri AWURADE fie</content>
            </block_quote>
            <block_quote kind="LEFT_INDENTED">
                <content>asene na akɔfɔ Sitim bonhwa no.</content>
            </block_quote>
        </verse>
        <verse num="19">
            <block_quote>
                <content> </content>
                <content> Misraim bɛdane amamfo,</content>
            </block_quote>
            <block_quote kind="LEFT_INDENTED">
                <content>na Edom adane nkyɛkyerɛ afo,</content>
            </block_quote>
            <block_quote>
                <content>ɛsiane Yuda mma so atirimuɔdenbɔ no nti,</content>
            </block_quote>
            <block_quote kind="LEFT_INDENTED">
                <content>ɛfiri sɛ wɔahwie mogya a ɛdi bem agu, wɔn asase so.</content>
            </block_quote>
        </verse>
        <verse num="20">
            <block_quote>
                <content>Na Yuda deɛ, wɔbɛtena hɔ daa,</content>
            </block_quote>
            <block_quote kind="LEFT_INDENTED">
                <content>na Yerusalem atena hɔ awoɔ ntoatoasoɔ nyinaa mu.</content>
            </block_quote>
        </verse>
        <verse num="21">
            <block_quote>
                <content> </content>
                <content> Na mɛtɔ wɔn mogya so were a mentɔɔɛ no,</content>
            </block_quote>
            <block_quote kind="LEFT_INDENTED">
                <content>na AWURADE bɛtena Sion ara.</content>
            </block_quote>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Hos 6.11 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Yoel 3.12, 14</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Nah 3.10</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Yes 2.4 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Yoel 3.2 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Adi 14.15, 18; Yes 63.3, 6 </content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Yoel 2.10; 3.4 </content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Amos 1.2 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Hes 34.30 </content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Amos 9.13; Hes 47.1; Sak 14.8 </content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Oba 10 </content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Deut 32.43; Hes 48.35 </content>
        </note>
    </chapter>
</book>
