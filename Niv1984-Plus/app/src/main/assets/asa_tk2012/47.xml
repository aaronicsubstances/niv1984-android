<?xml version="1.0" encoding="UTF-8"?>
<book>
    <chapter num="1">
        <verse num="1">
            <content> </content>
            <content> Paulo a ɔnam Nyankopɔn pɛ so yɛ Yesu Kristo somafoɔ ne onua Timoteo de kɔma Nyankopɔn asafo a ɛwɔ Korinto ne ahotefoɔ nyinaa a wɔwɔ Akaia man nyinaa mu. </content>
        </verse>
        <verse num="2">
            <content> Adom ne asomdwoeɛ a ɛfiri yɛn Agya Nyankopɔn ne Awurade Yesu Kristo nka mo.</content>
            <content> </content>
        </verse>
        <verse num="3">
            <content> </content>
            <content> Ayeyie nka yɛn Awurade Yesu Kristo Nyankopɔn ne n’Agya a ɔyɛ mmɔborɔhunu Agya ne awerɛkyekyerɛ nyinaa Nyankopɔn </content>
        </verse>
        <verse num="4">
            <content>a, ɔkyekyere yɛn werɛ yɛn ahohia nyinaa mu, na yɛatumi afa awerɛkyekyerɛ a Onyankopɔn de kyekyere yɛn werɛ no so, akyekyere wɔn a wɔwɔ ahohia biara mu werɛ. </content>
        </verse>
        <verse num="5">
            <content> Na sɛdeɛ Kristo amanehunu a ɛso pa ara ba yɛn soɔ no, saa ara nso na yɛn awerɛkyekyerɛ nam Kristo so boro soɔ. </content>
        </verse>
        <verse num="6">
            <content> Na sɛ wɔteetee yɛn a, ɛyɛ awerɛkyekyerɛ ne nkwagyeɛ ma mo, na sɛ wɔkyekyere yɛn werɛ a, ɛyɛ awerɛkyekyerɛ ma mo; ɛno na ɛdi dwuma boasetɔ mu amaneɛ a yɛn nso yɛhunu no ara mu. </content>
        </verse>
        <verse num="7">
            <content>Na mo ho anidasoɔ a yɛwɔ no mu yɛ den, ɛfiri sɛ, yɛnim sɛ sɛdeɛ mohunu amaneɛ no bi no, saa ara nso na monya awerɛkyekyerɛ no bie.</content>
            <content> </content>
        </verse>
        <verse num="8">
            <content> </content>
            <content> Na, anuanom, yɛmpɛ sɛ yɛde ahohia a ɛbaa yɛn so Asia no sie mo, sɛ ɛhyɛɛ yɛn so boroo yɛn tumi so, maa afei yɛn kɔn dɔɔ wuo. </content>
        </verse>
        <verse num="9">
            <content>Na yɛn ara yɛhunuu no yɛn mu sɛ yɛbɛwu, enti yɛamfa yɛn ho anto yɛn ho so, na mmom yɛde yɛn ho too Onyankopɔn a ɔnyane awufoɔ no so. </content>
        </verse>
        <verse num="10">
            <content> Deɛ ɔyii yɛn firii saa owuo kɛseɛ yi mu no bɛkɔ so ara ayi yɛn, na yɛn ani da no so sɛ ɔbɛyi yɛn bio. </content>
        </verse>
        <verse num="11">
            <content>Mo nso monkoto nsrɛ mma yɛn abia, na wɔde adom akyɛdeɛ a wɔnam nnipa pii nkotosrɛ so bɛkyɛ yɛn no, ama nnipa bebree nso ada ase ama yɛn.</content>
            <content> </content>
        </verse>
        <verse num="12">
            <content> </content>
            <content> Na yɛn ahohoahoa ne sɛ, yɛn ahonim di yɛn adanseɛ, sɛ yɛnam Nyankopɔn kronkronyɛ ne n’ahoteɛ mu, na ɛnyɛ honam mu nyansa mu, na mmom Nyankopɔn adom mu na yɛnam bɔɔ yɛn bra wiase, ne titire no, mo ntam. </content>
        </verse>
        <verse num="13">
            <content>Na yɛntwerɛ biribiara mmrɛ mo, gye deɛ mobɛtumi akenkan na moate aseɛ; na m’ani da so sɛ mobɛte aseɛ awie, </content>
        </verse>
        <verse num="14">
            <content> sɛdeɛ mo nso moate yɛn aseɛ fa-ne-fa, sɛ yɛyɛ mo ahohoahoa, sɛdeɛ mo nso moyɛ yɛn deɛ, yɛn Awurade Yesu da no.</content>
            <content> </content>
        </verse>
        <verse num="15">
            <content>Na saa ahotosoɔ yi mu na mebɔɔ me tirim kane no sɛ anka mɛba mo nkyɛn, na moanya adom mmɔ ho, </content>
        </verse>
        <verse num="16">
            <content> na mabɛfa mo nkyɛn makɔ Makedonia, na masane mafiri Makedonia maba mo nkyɛn bio, na moagya me kwan ma makɔ Yudea. </content>
        </verse>
        <verse num="17">
            <content>Enti mebɔɔ me tirim saa no, medii adwenharesɛm anaa? Anaasɛ me tirim a mebɔeɛ no, mebɔɔ no honam fam, na m’asɛm ayɛ aane, aane ne dabi, dabi anaa?</content>
            <content> </content>
        </verse>
        <verse num="18">
            <content>Na Onyankopɔn yɛ ɔnokwafoɔ nti, yɛn asɛm a yɛka kyerɛɛ mo no nnyɛ aane ne dabi. </content>
        </verse>
        <verse num="19">
            <content>Na Nyankopɔn ba Kristo Yesu a me ne Silwano ne Timoteo kaa ne ho asɛm mo mu no, anyɛ aane ne dabi, na aane mmom na ɛwɔ ne mu. </content>
        </verse>
        <verse num="20">
            <content> Ɛfiri sɛ, Nyankopɔn bɔ dodoɔ a ɔhyɛeɛ no, ɔno mu na aane no wɔ, na ne mu nso na Amen no wɔ ma wɔnam yɛn so hyɛ Onyankopɔn animuonyam. </content>
        </verse>
        <verse num="21">
            <content> Na deɛ ɔde yɛne mo tim Kristo mu na wasra yɛn no ne Onyankopɔn; </content>
        </verse>
        <verse num="22">
            <content> ɔno nso na wasɔ yɛn ano, na wama yɛn Honhom no de ayɛ dwaha ama yɛn wɔ yɛn akoma mu.</content>
            <content> </content>
        </verse>
        <verse num="23">
            <content> </content>
            <content> Na me deɛ, mefrɛ Onyankopɔn sɛ ɔnni me kra adanseɛ sɛ, mempɛ sɛ mebɛho mo werɛ nti na mamma Korinto bio no. </content>
        </verse>
        <verse num="24">
            <content> Ɛnyɛ sɛ yɛhyɛ mo so wɔ mo gyidie ho, na mmom yɛyɛ mo anigyeɛ ho yɔnko adwumayɛfoɔ; ɛfiri sɛ gyidie na mode gyina hɔ.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Ko 1.1 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Rom 1.7</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Rom 15.5 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Dwom 34.18; 94.19</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: 2 Ko 4.15; 4.17</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Aso 19.23; 1 Ko 15.32 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 2 Ti 4.18</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 2 Ko 2.17; Heb 13.18; 1 Ko 1.17 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 2 Ko 5.12; Flp 2.16</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: 1 Ko 16.5-6</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Adi 3.14</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: 1 Yoh 2.27</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: 2 Ko 5.5; Rom 8.16; Efe 1.13-14</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: 2 Ko 11.31; Rom 1.9 </content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: 1 Pe 5.3</content>
        </note>
    </chapter>
    <chapter num="2">
        <verse num="1">
            <content> </content>
            <content> Na meyɛɛ m’adwene sɛ meremfa awerɛhoɔ memma mo nkyɛn bio. </content>
        </verse>
        <verse num="2">
            <content>Na sɛ meho mo werɛ a, na hwan na ɔma me bo tɔ me yam sɛ deɛ mehoo ne werɛ no ara? </content>
        </verse>
        <verse num="3">
            <content> Na metwerɛɛ ade korɔ yi ara, na sɛ menya meba a, wɔn a ɛsɛ sɛ wɔgye m’ani no anho me werɛ; ɛfiri sɛ mewɔ mo mu awerɛhyɛmu sɛ m’anigyeɛ yɛ mo nyinaa dea. </content>
        </verse>
        <verse num="4">
            <content>Na mefiri akoma mu ahohia ne ahometeɛ pii mu de nisuo bebree na metwerɛɛ mo, ɛnyɛ sɛdeɛ mo werɛ bɛhoɔ, na mmom sɛdeɛ mobɛhunu ɔdɔ kɛseɛ a mewɔ ma mo.</content>
            <content> </content>
        </verse>
        <verse num="5">
            <content> </content>
            <content> Na sɛ obi ayi awerɛhoɔ a, ɛnyɛ me na wayi me awerɛhoɔ, na ɔkwan bi so no — meka yei na me kasa no mu anyɛ den dodo — ɛyi mo nyinaa awerɛhoɔ. </content>
        </verse>
        <verse num="6">
            <content>Ka a mo mu bebree aka saa onipa no anim no dɔɔso ma no, </content>
        </verse>
        <verse num="7">
            <content>enti afei momfa nkyɛ mmom na monkyekyere ne werɛ, na awerɛhoɔ bebree no ammene no. </content>
        </verse>
        <verse num="8">
            <content>Enti metu mo fo sɛ monyi ɔdɔ adi nkyerɛ no. </content>
        </verse>
        <verse num="9">
            <content> Na yei nti nso na metwerɛeɛ, sɛ mɛhunu sɛ wɔasɔ mo ahwɛ ahunu sɛ mo aso yɛ mmerɛ wɔ adeɛ nyinaa mu anaa? </content>
        </verse>
        <verse num="10">
            <content> Na deɛ mode biribi kyɛ no no, me nso mede kyɛ no. Na sɛ mede biribi makyɛ a, deɛ mede makyɛ no, mo nti na mede kyɛɛ Kristo anim; </content>
        </verse>
        <verse num="11">
            <content> na Satan anni yɛn amim; ɛfiri sɛ yɛnim n’akwan.</content>
            <content> </content>
        </verse>
        <verse num="12">
            <content> </content>
            <content> Nanso mebaa Troa bɛkaa Kristo asɛmpa, na wɔbuee ɛpono maa me Awurade mu no, </content>
        </verse>
        <verse num="13">
            <content> mannya honhom mu ahomeka, ɛfiri sɛ manhunu me nua Tito; enti mekraa wɔn mefirii hɔ mekɔɔ Makedonia. </content>
        </verse>
        <verse num="14">
            <content>Na aseda nka Onyankopɔn a ɔma yɛdi Kristo mu nkonim daa, na ɔnam yɛn so yi ne nimdeɛ ho hwa adi mmaa nyinaa; </content>
        </verse>
        <verse num="15">
            <content> ɛfiri sɛ yɛyɛ Kristo aduhwam ma Onyankopɔn, de ma wɔn a wɔregye wɔn nkwa ne wɔn a wɔreyera nyinaa. </content>
        </verse>
        <verse num="16">
            <content> Yɛyɛ owuo hwa a ɛde kɔ owuo mu ma ebinom, na yɛyɛ nkwa hwa a ɛde kɔ nkwa mu ma ebinom nso. Na hwan na ɔfata yeinom? </content>
        </verse>
        <verse num="17">
            <content> Na yɛnte sɛ nnipa bebree a wɔnenam tɔn Nyankopɔn asɛm no, na mmom sɛ wɔn a wɔyi wɔn yam kasa, Nyankopɔn mu; na yɛkasa Kristo mu wɔ Nyankopɔn anim.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Ko 4.21; 2 Ko 12.21 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 1 Ko 5</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Ko 5.1 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 2 Ko 7.15</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Luk 10.16</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Luk 22.31</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Aso 14.27; 1 Ko 16.9 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Aso 21.1</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: 1 Ko 1.18</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Luk 2.34; 2 Ko 3.5-6</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: 2 Ko 1.12</content>
        </note>
    </chapter>
    <chapter num="3">
        <verse num="1">
            <content> </content>
            <content> Yɛrefiti aseɛ bio ayi yɛn ho ayɛ anaa? Anaasɛ ɛhia ma yɛn sɛ yɛde ayeyie krataa brɛ mo anaasɛ yɛnya bi firi mo nkyɛn, sɛdeɛ ebinom yɛ no anaa? </content>
        </verse>
        <verse num="2">
            <content> Mone yɛn krataa a wɔatwerɛ no yɛn akoma mu a nnipa nyinaa hunu na wɔkenkan, </content>
        </verse>
        <verse num="3">
            <content> na moda adi sɛ moyɛ Kristo krataa a wɔnam yɛn som so twerɛeɛ; wɔamfa adubire, na mmom wɔde Onyankopɔn teasefoɔ no honhom na ɛtwerɛeɛ, ɛnyɛ aboɔ apono so, na mmom akoma ho nam apono so.</content>
            <content> </content>
        </verse>
        <verse num="4">
            <content>Saa ahotosoɔ yi na yɛnam Kristo so anya wɔ Nyankopɔn fam. </content>
        </verse>
        <verse num="5">
            <content> Ɛnyɛ sɛ yɛn ara yɛfata sɛ yɛbɛsusu ahunu biribi sɛdeɛ ɛfiri yɛn ara yɛn mu, na mmom yɛn fata a yɛfata no firi Nyankopɔn mu. </content>
        </verse>
        <verse num="6">
            <content> Ɔno na wama yɛafata sɛ apam foforɔ ho asomfoɔ, nyɛ atwerɛdeɛ mu, na mmom honhom mu, ɛfiri sɛ atwerɛdeɛ deɛ, ɛkum, na honhom deɛ ɛma nkwa.</content>
            <content> </content>
        </verse>
        <verse num="7">
            <content> </content>
            <content> Na sɛ owuo som no a wɔde atwerɛdeɛ kurukyire wɔ aboɔ soɔ no nyaa animuonyam maa Israel mma antumi annyene wɔn ani anhwɛ Mose anim, n’anim animuonyam a na ɛretwa mu no nti a, </content>
        </verse>
        <verse num="8">
            <content> ɛbɛyɛ dɛn na honhom som no mmom rennya animuonyam? </content>
        </verse>
        <verse num="9">
            <content> Na sɛ afobuo som no yɛ animuonyam a, ɛnneɛ na tenenee som no mmom boro so pii animuonyam mu. </content>
        </verse>
        <verse num="10">
            <content>Na mpo, deɛ wɔahyɛ no animuonyam no nni yei fam animuonyam, animuonyam a ɛboro soɔ no nti. </content>
        </verse>
        <verse num="11">
            <content>Na sɛ deɛ ɛretwa mu no nam animuonyam so a, ɛnneɛ na deɛ ɛtena hɔ no mmom wɔ animuonyam pii.</content>
            <content> </content>
        </verse>
        <verse num="12">
            <content>Na sɛ yɛwɔ saa anidasoɔ yi nti, yɛde akokoɔduro kasa, </content>
        </verse>
        <verse num="13">
            <content> na yɛnte sɛ Mose a ɔde nkatanimu kataa n’anim, na Israel mma antumi annyene wɔn ani anhwɛ deɛ ɛretwa mu no awieeɛ, </content>
        </verse>
        <verse num="14">
            <content> nanso wɔn adwenem yɛɛ wɔn sum, na ɛde bɛsi nnɛ mpo, nkatanimu no da so ara da apam dada kenkan so a wɔnnya nyiiɛ, ɛfiri sɛ Kristo mu (nko) na wɔyie. </content>
        </verse>
        <verse num="15">
            <content>Na ɛde bɛsi nnɛ mpo, sɛ wɔkenkan Mose nwoma a, nkatanimu no da so kata wɔn akoma so; </content>
        </verse>
        <verse num="16">
            <content> na sɛ wɔdane ba Awurade nkyɛn a, wɔbɛyi nkatanimu no. </content>
        </verse>
        <verse num="17">
            <content>Na Awurade ne honhom no; na faako a Awurade honhom wɔ no, ɛhɔ na ahofadie wɔ. </content>
        </verse>
        <verse num="18">
            <content>Na yɛn nyinaa de yɛn ani a ɛso da hɔ hwɛ Awurade animuonyam no sɛ wɔhwɛ ahwehwɛ mu, na wɔsakyera yɛn kɔ suban korɔ no ara mu firi animuonyam mu kɔ animuonyam mu, na yei ɛfiri Awurade honhom no ara.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 2 Ko 5.12 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: 1 Ko 9.2</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Eks 24.12</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 2 Ko 2.16</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Yer 31.31; 1 Ko 11.25; Rom 7.6; Yoh 6.63</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Eks 34.30 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Gal 3.2; 3.5</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Deut 27.26; Rom 1.17; 3.21</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Eks 34.33; 34.35</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Rom 11.25</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Rom 11.23; 11.26</content>
        </note>
    </chapter>
    <chapter num="4">
        <verse num="1">
            <content> </content>
            <content> Saa nti, sɛ yɛnam Nyankopɔn mmɔborɔhunu so wɔ saa som yi nti, yɛmpa aba, </content>
        </verse>
        <verse num="2">
            <content> na mmom yɛapo aniwudeɛ a ɛhunta no, na yɛnnante anifire mu, anaasɛ yɛmfra Nyankopɔn asɛm no mu, na mmom yɛda nokorɛ no adi, de yi yɛn ho kyerɛ nnipa nyinaa, Nyankopɔn anim. </content>
        </verse>
        <verse num="3">
            <content> Na sɛ yɛn asɛmpa so akata a, ɛso akata wɔ wɔn a wɔreyera no mu; </content>
        </verse>
        <verse num="4">
            <content> wɔn mu na wiase nyame afira wɔn a wɔnnye nnie no adwene ani, na Kristo a ɔyɛ Nyankopɔn suban no animuonyam asɛmpa no hann anhyerɛn amma wɔn. </content>
        </verse>
        <verse num="5">
            <content> Na ɛnyɛ yɛn ho asɛm na yɛka, na mmom Kristo Yesu, sɛ ɔne Awurade, ɛne yɛn nso, sɛ Yesu nti yɛyɛ mo nkoa. </content>
        </verse>
        <verse num="6">
            <content> Ɛfiri sɛ ɛyɛ Onyankopɔn a ɔkaa sɛ hann mfiri esum mu nhyerɛn no na wahyerɛn yɛn akoma mu, sɛ Nyankopɔn animuonyam a ɛwɔ Kristo anim no ho nimdeɛ hyerɛn.</content>
            <content> </content>
        </verse>
        <verse num="7">
            <content> </content>
            <content> Na yɛwɔ saa agyapadeɛ yi wɔ dɔteɛ anwenneɛ mu, sɛdeɛ wɔbɛma no ada adi pefee na tumi a ɛboro soɔ no ayɛ Nyankopɔn dea, na amfiri yɛn mu. </content>
        </verse>
        <verse num="8">
            <content> Ade nyinaa mu wɔhiahia yɛn ho, nanso yɛn home ntee; yɛn ho akyere yɛn, nanso yɛn ani ntanee. </content>
        </verse>
        <verse num="9">
            <content>Wɔtaataa yɛn, nanso wɔmpaa yɛn akyi; wɔabɔ yɛn ato fam, nanso wɔnsɛee yɛn. </content>
        </verse>
        <verse num="10">
            <content> Daa yɛso Awurade Yesu wuo no wɔ yɛn nipadua mu nam, na Yesu nkwa no nso ada adi yɛn nipadua mu. </content>
        </verse>
        <verse num="11">
            <content> Ɛfiri sɛ yɛn a yɛte aseɛ yi, daa Yesu nti, wɔyi yɛn ma owuo, na Yesu nkwa no nso ada adi yɛn honam a ɛbɛwuo no mu. </content>
        </verse>
        <verse num="12">
            <content>Enti owuo di dwuma wɔ yɛn mu, na nkwa di dwuma wɔ mo mu.</content>
            <content> </content>
        </verse>
        <verse num="13">
            <content> </content>
            <content> Na sɛ yɛwɔ gyidie honhom korɔ no ara nti, sɛdeɛ wɔatwerɛ sɛ: Megye mediiɛ, na mekasaeɛ, yɛn nso yɛgye di na enti yɛkasa nso; </content>
        </verse>
        <verse num="14">
            <content> na yɛnim sɛ, deɛ ɔnyanee Awurade Yesu no bɛnyane yɛn nso, ne Yesu, na wayi yɛne mo akyerɛ. </content>
        </verse>
        <verse num="15">
            <content> Aane, mo nti na ne nyinaa yɛ, na adom no adɔɔso afa nnipa pii so ama aseda aboro so ama Onyankopɔn animuonyam.</content>
            <content> </content>
        </verse>
        <verse num="16">
            <content> </content>
            <content> Yei nti na yɛmpa aba, na sɛ yɛn honam ani nipa yi resɛe mpo a, emu nohoa nipa no dane foforɔ daa daa. </content>
        </verse>
        <verse num="17">
            <content> Na yɛn seesei amanehunu a ɛyɛ hare yi resiesie daa animuonyam a ɛso kokuroo tra so pii ama yɛn, </content>
        </verse>
        <verse num="18">
            <content> na yɛnhwɛ nnoɔma a wɔhunu, na mmom yɛhwɛ nnoɔma a wɔnhunu; ɛfiri sɛ nnoɔma a wɔhunu no nkyɛ na atwa mu; na nnoɔma a wɔnhunu no na ɛtena hɔ daa.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 2 Ko 3.6; 1 Ko 7.25 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: 2 Ko 2.17; 1 Te 2.5</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 1 Ko 1.18</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Heb 1.3</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 2 Ko 1.24</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Gye 1.3; 2 Ko 3.18</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: 2 Ko 5.1 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 2 Ko 1.8; 7.5</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 1 Ko 15.31</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Rom 8.36</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Dwom 116.10 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 1 Ko 6.14</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: 2 Ko 1.3-6</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: 2 Ko 4.10; Efe 3.16 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Rom 8.17-18</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Heb 11.1</content>
        </note>
    </chapter>
    <chapter num="5">
        <verse num="1">
            <content> </content>
            <content> Na yɛnim sɛ, sɛ wɔnya dwiri yɛn asase so ntomadan yi a, yɛbɛnya efie a ɛfiri Onyankopɔn, ɛdan a wɔamfa nsa ansie, a ɛwɔ hɔ daa ɔsoro. </content>
        </verse>
        <verse num="2">
            <content> Ɛfiri sɛ yei mu deɛ, yɛsi apini na yɛn ani agyina sɛ yɛbɛhyɛ yɛn fie a ɛfiri soro no afoa so, </content>
        </verse>
        <verse num="3">
            <content>ɛno na sɛ yɛhyɛ a, wɔrenhu yɛn adagya mu. </content>
        </verse>
        <verse num="4">
            <content> Na yɛn a yɛte ntomadan yi mu yi si apini na ɛhyɛ yɛn so, ɛfiri sɛ ɛnsɛ sɛ yɛbɛda adagya, na mmom yɛpɛ sɛ yɛhyɛ foa soɔ, na nkwa amene deɛ ɛwuo no. </content>
        </verse>
        <verse num="5">
            <content> Na deɛ wasiesie yɛn ama saa adeɛ yi ne Onyankopɔn a ɔno ara ankasa de Honhom no dwaha nso ama yɛn no.</content>
            <content> </content>
        </verse>
        <verse num="6">
            <content> </content>
            <content> Enti yɛhyɛ yɛn ho den daa, na yɛnim sɛ yɛte fie wɔ nipadua mu yi, yɛnte fie wɔ Awurade nkyɛn; </content>
        </verse>
        <verse num="7">
            <content> ɛfiri sɛ yɛnam gyidie mu, na ɛnyɛ anihunu so. </content>
        </verse>
        <verse num="8">
            <content> Na yɛwɔ saa awerɛhyɛmu yi, na ɛyɛ yɛn fɛ mmom sɛ yɛbɛfiri nipadua mu fie ha akɔtena efie wɔ Awurade nkyɛn. </content>
        </verse>
        <verse num="9">
            <content> Enti nso yɛbɔ mmɔden sɛ, sɛ yɛwɔ nipadua mu fie oo, yɛfiri hɔ oo, yɛbɛsɔ n’ani. </content>
        </verse>
        <verse num="10">
            <content> Na ɛtwa sɛ yɛn nyinaa yɛkɔpue Kristo atemmuo adwa no anim hɔ, na obiara anya deɛ ɔnam nipadua so yɛeɛ no, papa oo, bɔne oo, sɛdeɛ ɔyɛeɛ no.</content>
            <content> </content>
        </verse>
        <verse num="11">
            <content>Na sɛ yɛnim Awurade ho hu nti, yɛkasa kyerɛ nnipa sɛ wɔnhu no saa, na Onyankopɔn deɛ, yɛada adi ama no; na m’ani da so sɛ, yɛada adi wɔ mo ahonim mu nso. </content>
        </verse>
        <verse num="12">
            <content> Na yɛnsane nyi yɛn ho ayɛ nkyerɛ mo bio, na mmom yɛrema mo deɛ monam so bɛhoahoa mo ho yɛn fam, na moanya deɛ mode bɛbua wɔn a wɔhoahoa wɔn ho nnipa anim na ɛnyɛ akoma mu. </content>
        </verse>
        <verse num="13">
            <content>Na sɛ yɛbɔ dam a, yɛbɔ ma Onyankopɔn; na sɛ yɛn adwene mu da hɔ a, ɛda ma mo. </content>
        </verse>
        <verse num="14">
            <content>Na Kristo dɔ no kanyan yɛn; ɛfiri sɛ yɛbu atɛn sɛ, ɔbaako wu maa wɔn nyinaa, enti na wɔn nyinaa awu. </content>
        </verse>
        <verse num="15">
            <content> Na ɔwu maa wɔn nyinaa na wɔn a wɔte aseɛ no antena ase amma wɔn ho bio, na mmom wɔatena ase ama deɛ ɔwuiɛ na wɔnyanee no maa wɔn no.</content>
            <content> </content>
        </verse>
        <verse num="16">
            <content>Enti ɛfiri nnɛ yi, yɛnnim obiara honam fa mu; na sɛ yɛhunuu Kristo honam fa mu mpo a, afei deɛ yɛnnim no saa bio. </content>
        </verse>
        <verse num="17">
            <content> Enti sɛ obi wɔ Kristo mu a, na ɔyɛ abɔdeɛ foforɔ; nnoɔma dada no atwa mu; hwɛ, nnoɔma nyinaa ayɛ foforɔ. </content>
        </verse>
        <verse num="18">
            <content> Na yei nyinaa firi Onyankopɔn a ɔnam Kristo so apata atwe yɛn afam ne ho, na ɔde nkabom som dwumadie ama yɛn no; </content>
        </verse>
        <verse num="19">
            <content> ɛne sɛ, Onyankopɔn wɔ Kristo mu a ɔrepata twe wiase fam ne ho, na wammu wɔn mfomsoɔ angu wɔn so, na wɔde nkabom asɛm no ahyɛ yɛn nsa.</content>
            <content> </content>
        </verse>
        <verse num="20">
            <content> </content>
            <content> Enti yɛyɛ abɔfoɔ ma Kristo, ɛte sɛ Onyankopɔn nam yɛn so retu foɔ; yɛgyina Kristo ananmu srɛ mo sɛ: Mo ne Nyankopɔn nka mmom. </content>
        </verse>
        <verse num="21">
            <content> Ɛfiri sɛ, deɛ ɔnnim bɔne no, ɔde no yɛɛ bɔne maa yɛn, na yɛayɛ Nyankopɔn tenenee wɔ ne mu.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Hiob 4.19; 2 Pe 1.13-14 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Rom 8.23</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: 1 Ko 15.53</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 2 Ko 1.22; Rom 8.16; 8.23; Efe 1.13-14</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Heb 11.13 </content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: 1 Ko 13.12</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Flp 1.23</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Dwom 39.12</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Aso 17.31; Rom 2.16; 14.10</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 2 Ko 3.1</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: 1 Ti 2.6; Rom 14.7-8</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Rom 8.1; 8.10; Gal 6.15; Adi 21.5</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Rom 5.10</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Rom 3.24-25; Kol 1.19-20</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Yes 52.7 </content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Heb 4.15; Gal 3.13; 1 Ko 1.30; Flp 3.9</content>
        </note>
    </chapter>
    <chapter num="6">
        <verse num="1">
            <content> </content>
            <content> Na yɛn a yɛne no bom yɛ adwuma no tu mo fo nso sɛ monnnye Nyankopɔn adom no kwa. </content>
        </verse>
        <verse num="2">
            <content> Na ɔka sɛ:</content>
            <block_quote>
                <content>Ɛberɛ a ɛsɛ mu na matie woɔ,</content>
            </block_quote>
            <block_quote kind="LEFT_INDENTED">
                <content>nkwagyeɛ da mu na maboa woɔ!</content>
                <content>Hwɛ, ɛnnɛ ne adom berɛ; hwɛ, ɛnnɛ ne nkwagyeɛ da.</content>
                <content> </content>
            </block_quote>
        </verse>
        <verse num="3">
            <content>Na yɛnto obiara suntidua, na wɔannya mfomsoɔ biara wɔ yɛn som ho, </content>
        </verse>
        <verse num="4">
            <content> na mmom nnoɔma nyinaa mu, yɛyi yɛn ho kyerɛ sɛ Nyankopɔn asomfoɔ: Boasetɔ pii mu, ahohia mu, ahokyere mu, ahometeɛ mu; </content>
        </verse>
        <verse num="5">
            <content> ɛhweɛ mu, afiaseda mu, mansotwe mu, adwuma den mu, ɛpɛsire mu, mmuada mu; </content>
        </verse>
        <verse num="6">
            <content> ahoteɛ mu, nimdeɛ mu, abodwokyɛre mu, ayamyɛ mu, Honhom Kronkron mu, ɔdɔ a nkontompo nni mu mu; </content>
        </verse>
        <verse num="7">
            <content> nokorɛ asɛnka mu, Nyankopɔn tumi mu, tenenee akodeɛ mu wɔ nifa ne benkum; </content>
        </verse>
        <verse num="8">
            <content>animuonyam ne animguaseɛ mu, atenka bɔne ne atenka pa mu; sɛ asisifoɔ, nanso wɔyɛ nokwafoɔ; </content>
        </verse>
        <verse num="9">
            <content> sɛ wɔn a wɔnnim wɔn, nanso wɔnim wɔn yie, sɛ wɔn a wɔrewuo, na hwɛ, yɛte ase; sɛ wɔn a wɔtwe wɔn aso, nanso wɔnkum wɔn; </content>
        </verse>
        <verse num="10">
            <content> sɛ awerɛhofoɔ, nanso wɔn ani gye daa; sɛ ahiafoɔ, nanso wɔma nnipa bebree nya wɔn ho; sɛ wɔn a wɔnni hwee, nanso wɔwɔ nnoɔma nyinaa.</content>
            <content> </content>
        </verse>
        <verse num="11">
            <content>O Korintofoɔ, yɛaka no pefee akyerɛ mo, yɛn akoma mu atrɛ. </content>
        </verse>
        <verse num="12">
            <content>Ɛnyɛ yɛn mu na monsene, na mmom mo ara mo yam na monsene. </content>
        </verse>
        <verse num="13">
            <content> Na mo nso — meka yei kyerɛ mo sɛ mma — montrɛ mo mu saa ara mfa ntua ka.</content>
            <content> </content>
        </verse>
        <verse num="14">
            <content> </content>
            <content> Mo ne wɔn a wɔnnye nnie ntwe kɔnnua korɔ; twaka bɛn na tenenee ne amumuyɛ wɔ? Anaasɛ ayɔnkofa bɛn na hann ne esum wɔ?</content>
            <content> </content>
        </verse>
        <verse num="15">
            <content>Na koroyɛ bɛn na ɛwɔ Kristo ne Belial ntam? Anaasɛ kyɛfa bɛn na ogyidini ne deɛ ɔnnye nnie wɔ? </content>
        </verse>
        <verse num="16">
            <content> Na baakoyɛ bɛn na Nyankopɔn asɔrefie ne abosom wɔ? Na yɛyɛ Onyankopɔn a ɔte aseɛ no asɔrefie, sɛdeɛ Onyankopɔn aka sɛ:</content>
            <block_quote>
                <content>Mɛtena wɔn mu, na manante wɔn mu,</content>
            </block_quote>
            <block_quote kind="LEFT_INDENTED">
                <content>na mayɛ wɔn Nyankopɔn,</content>
            </block_quote>
            <block_quote kind="LEFT_INDENTED">
                <content>na wɔayɛ me man.</content>
            </block_quote>
        </verse>
        <verse num="17">
            <block_quote>
                <content> </content>
                <content> Enti momfiri wɔn mu,</content>
            </block_quote>
            <block_quote kind="LEFT_INDENTED">
                <content>na monte mo ho mfiri wɔn mu, Awurade na ɔseɛ,</content>
            </block_quote>
            <block_quote>
                <content>na monnka deɛ ɛyɛ fi;</content>
            </block_quote>
            <block_quote kind="LEFT_INDENTED">
                <content>na me nso magye mo,</content>
            </block_quote>
        </verse>
        <verse num="18">
            <block_quote>
                <content> </content>
                <content> na mayɛ mo agya,</content>
            </block_quote>
            <block_quote kind="LEFT_INDENTED">
                <content>na moayɛ me mmammarima ne mmammaa,</content>
            </block_quote>
            <block_quote>
                <content>Awurade Tumfoɔ na ɔseɛ.</content>
            </block_quote>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 2 Ko 1.24; 5.20 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Yes 49.8; Luk 4.19; 4.21</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: 2 Ko 4.2</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 2 Ko 11.23-27</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: 1 Ti 4.12</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: 1 Ko 2.4</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 2 Ko 4.10-11; Dwom 118.18</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Flp 4.12-13</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: 1 Ko 4.14</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Efe 5.11 </content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: 1 Ko 3.16; Lew 26.12</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Yes 52.11; Adi 18.4 </content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Yer 31.9; 32.38 </content>
        </note>
    </chapter>
    <chapter num="7">
        <verse num="1">
            <content>Afei sɛ yɛwɔ saa bɔhyɛ yi nti, adɔfoɔ, momma yɛnhohoro yɛn ho mfiri honam ne honhom mu fi nyinaa ho, na yɛawie yɛn ahoteɛ Onyankopɔn suro mu.</content>
            <content> </content>
        </verse>
        <verse num="2">
            <content> </content>
            <content> Mommue mo akoma mu mma yɛn; yɛnyɛɛ obiara bɔne, yɛnsɛee obiara, yɛnsisii obiara. </content>
        </verse>
        <verse num="3">
            <content> Menka yei wɔ afobuo kwan so; ɛfiri sɛ maka dada sɛ, sɛ yɛwu oo, yɛte ase oo, mohyɛ yɛn akoma mu. </content>
        </verse>
        <verse num="4">
            <content>Mewɔ akokoɔduro kɛseɛ wɔ mo ho, mewɔ mo ho ahohoahoa pii; awerɛkyekyerɛ ahyɛ me ma, na m’anigyeɛ aboro so pii yɛn ahohia nyinaa mu.</content>
            <content> </content>
        </verse>
        <verse num="5">
            <content> </content>
            <content> Na yɛbaa Makedonia no nso, yɛn honam annya ahome biara, na mmom yɛn ho hiahiaa yɛn afa nyinaa: Ɔko atwa yɛn ho ahyia, na ehu ahyɛ yɛn mu ma; </content>
        </verse>
        <verse num="6">
            <content> nanso Onyankopɔn a ɔkyekyere ahobrɛaseɛfoɔ werɛ no de Tito ba a ɔbaeɛ no kyekyeree yɛn werɛ. </content>
        </verse>
        <verse num="7">
            <content>Na ɛnyɛ ne ba no nko ara, na mmom awerɛkyekyerɛ nso a ɔnyaa no mo ho berɛ a ɔkaa mo anigyina wɔ yɛn ho, mo awerɛhodie, me ho mmɔden a mobɔ a ɛmaa m’ani gyee pii kyerɛɛ yɛn no.</content>
            <content> </content>
        </verse>
        <verse num="8">
            <content> </content>
            <content> Na sɛ mede me krataa no maa mo werɛ hoo mpo a, (mennu me ho); na sɛ menuu me ho nso a, na mehunu sɛ krataa no, sɛ ɛyɛ dɔnhwereɛ pɛ mpo a, ɛhoo mo werɛ. </content>
        </verse>
        <verse num="9">
            <content>Afei m’ani agye, ɛnyɛ sɛ mo werɛ hoeɛ ntira, na mmom sɛ mo werɛ ho kɔɔ adwensakyera mu; ɛfiri sɛ mo werɛ hoo Nyankopɔn kwan so, na yɛn nti moanhwere biribi wɔ biribiara mu. </content>
        </verse>
        <verse num="10">
            <content> Na Nyankopɔn kwan so awerɛhoɔ yɛ adwensakyera a ɛde kɔ nkwagyeɛ mu, a wɔnnu wɔn ho wɔ ho; na ewiase awerɛhoɔ deɛ, ɛma owuo.</content>
            <content> </content>
        </verse>
        <verse num="11">
            <content>Na mo werɛ a ɛhoo Nyankopɔn kwan soɔ no ara, monhwɛ nsiyɛ korɔ a ɛmaa mo, ɛne anoyie ne ahi ne ehu ne anigyina ne mmɔdemmɔ ne aweretɔ!</content>
            <content>Na biribiara mu no moyii mo ho kyerɛɛ sɛ mo ho te, asɛm no mu. </content>
        </verse>
        <verse num="12">
            <content>Enti sɛ metwerɛɛ mo a, na ɛnyɛ deɛ ɔyɛɛ bɔne no ntira, nso ɛnyɛ deɛ wɔyɛɛ no bɔne no ntira, na mmom sɛdeɛ nsiyɛ a mowɔ no yɛn ho no bɛda adi mo Nyankopɔn anim.</content>
            <content> </content>
        </verse>
        <verse num="13">
            <content>Yei nti yɛn werɛ akyekye. Na yɛn awerɛkyekyerɛ yi mu yɛn ani gye boroo so, ɛnam Tito anigyeɛ no nti, ɛfiri sɛ mo nyinaa momaa ne honhom nyaa ahotɔ. </content>
        </verse>
        <verse num="14">
            <content>Na sɛ mede mo mehoahoa me ho mekyerɛɛ no a, m’ani anwu, na mmom sɛdeɛ yɛkaa mo nsɛm nyinaa nokorɛ mu no, saa ara nso na yɛn ahoahoa a yɛhoahoaa yɛn ho wɔ Tito anim no ayɛ nokorɛ. </content>
        </verse>
        <verse num="15">
            <content> Na n’akoma wɔ mo ho pii boro so, na ɔkae mo nyinaa setie, sɛdeɛ mode suro ne ahopopoɔ gyee no no. </content>
        </verse>
        <verse num="16">
            <content>M’ani agye sɛ biribiara mu mewɔ mo mu awerɛhyɛmu.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: 2 Ko 12.17; Aso 20.33 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 2 Ko 6.11-13</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Aso 20.1-2 </content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: 2 Ko 1.3-4; 2.13</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 2 Ko 2.4 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Mat 27.3-5</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: 2 Ko 2.9</content>
        </note>
    </chapter>
    <chapter num="8">
        <verse num="1">
            <content> </content>
            <content> Nanso, anuanom, yɛrema moahunu Nyankopɔn adom a wɔde adom Makedonia asafo no, </content>
        </verse>
        <verse num="2">
            <content>ɛfiri sɛ, wɔn ahohiahia sɔhwɛ kɛseɛ mu no, wɔn anigyeɛ buu so maa wɔn wɔ wɔn hia bebrebe mu mpo, wɔyii ayamyɛ kɛseɛ kyerɛe; </content>
        </verse>
        <verse num="3">
            <content>na medi wɔn ho adanseɛ sɛ, wɔde wɔn ara wɔn pɛ maa sɛdeɛ wɔbɛtumi, wɔma maa no boroo wɔn ahoɔden so mpo, </content>
        </verse>
        <verse num="4">
            <content> na wɔkoto srɛɛ yɛn pii sɛ, wɔbɛnya kyɛfa wɔ som a wɔde som ahotefoɔ wɔ adɔeyɛ ho. </content>
        </verse>
        <verse num="5">
            <content>Na ɛnyɛ sɛdeɛ na yɛn ani da soɔ no, na mmom wɔnam Onyankopɔn pɛ so dii kan de wɔn ho maa Awurade, na afei wɔde wɔn ho maa yɛn nso, </content>
        </verse>
        <verse num="6">
            <content>na ama yɛsrɛɛ Tito sɛ, sɛdeɛ ɔfirii aseɛ kane no, ɔnwie adɔeyɛ no saa ara wɔ mo mu. </content>
        </verse>
        <verse num="7">
            <content> Na sɛdeɛ moboro so nnoɔma nyinaa mu no, gyidie ne kasa ne nimdeɛ ne mmɔdemmɔ nyinaa ne ɔdɔ a mode dɔ yɛn mu no, monhwɛ sɛ mobɛboro so adɔeyɛ yi mu nso.</content>
            <content> </content>
        </verse>
        <verse num="8">
            <content>Menka no ɔhyɛ so, na mmom menam ebinom mmɔdemmɔ so meresɔ mo dɔ mapa no ahwɛ. </content>
        </verse>
        <verse num="9">
            <content> Na monim yɛn Awurade Yesu Kristo adom no, sɛ ɔyɛ ɔdefoɔ deɛ, nanso mo nti ɔbɛyɛɛ ohiani, na monam ne hia no so abɛyɛ adefoɔ. </content>
        </verse>
        <verse num="10">
            <content>Na m’adwene a ɛwɔ ho ne sɛ, ɛfata sɛ afei mowie deɛ afe ni, ɛnyɛ ɔyɛ nko ara na mofirii aseɛ yɛeɛ, na mmom monyaa ho pɛ no nso.</content>
            <content> </content>
        </verse>
        <verse num="11">
            <content>Na afei monwie ne yɛ no nso, na sɛdeɛ mowɔ akoma a ɛpɛ no, moafiri deɛ mowɔ no mu awie ne yɛ no saa ara. </content>
        </verse>
        <verse num="12">
            <content> Na sɛ akoma a ɛpɛ no wɔ hɔ a, ɛsɔ ani, sɛdeɛ onii wɔ adeɛ, na ɛnyɛ sɛdeɛ ɔnnie. </content>
        </verse>
        <verse num="13">
            <content>Na ɛnyɛ sɛ ebinom ho dwo wɔn na mo deɛ mo ho hiahia mo, </content>
        </verse>
        <verse num="14">
            <content> na mmom sɛ ɛnyɛ pɛpɛɛpɛ nti; na saa berɛ yi mu, mo mmorosoɔ akɔgu wɔn hia mu, na wɔn mmorosoɔ nso abɛgu mo hia mu, na ayɛ pɛpɛɛpɛ, </content>
        </verse>
        <verse num="15">
            <content> sɛdeɛ wɔatwerɛ sɛ:</content>
            <block_quote>
                <content>Deɛ ɔboaboaa bebree ano no, annya ammoro so,</content>
            </block_quote>
            <block_quote kind="LEFT_INDENTED">
                <content>na deɛ ɔboaboaa kakraa bi ano no, anhia no hwee.</content>
                <content> </content>
            </block_quote>
        </verse>
        <verse num="16">
            <content>Na aseda nka Onyankopɔn a ɔde mo ho mmɔdemmɔ yi ara bi ahyɛ Tito akoma mu. </content>
        </verse>
        <verse num="17">
            <content>Ɛwɔ mu sɛ yɛn afotuo na ɔtieeɛ deɛ, nanso ne mmɔdemmɔ mmorosoɔ nti na ɔde ɔno ara ne pɛ baa mo nkyɛn. </content>
        </verse>
        <verse num="18">
            <content>Na yɛasoma no ne onua bi a wɔayi no ayɛ wɔ asɛmpa no ka ho wɔ asafo no nyinaa mu no, </content>
        </verse>
        <verse num="19">
            <content> na ɛnyɛ yei nko ara, na ɔno na asafo no ayi no sɛ ɔne yɛn nnante nkura adɔeyɛ a yɛsom ho yi mu, mma Awurade no ara animuonyam, na ɛnkyerɛ yɛn mmɔdemmɔ kɛse no. </content>
        </verse>
        <verse num="20">
            <content>Na yɛda yɛn ho so, na obiara annya yɛn ho asɛm anka wɔ akyɛdeɛ kɛseɛ a yɛsom ho yi ho; </content>
        </verse>
        <verse num="21">
            <content>na yɛdwene deɛ ɛfata, ɛnyɛ Awurade anim nko, na mmom nnipa anim nso.</content>
            <content> </content>
        </verse>
        <verse num="22">
            <content>Na yɛresoma yɛn nua a yɛanya no asɔ no ahwɛ sɛ ɔyɛ mmɔdemmɔfoɔ wɔ nnoɔma bebree mu no aka wɔn ho, na afei nso awerɛhyɛmu a ɔwɔ no mo mu nti, ɛma ne mmɔdemmɔ no boro so.</content>
            <content> </content>
        </verse>
        <verse num="23">
            <content> </content>
            <content> Na Tito deɛ, ɔyɛ me yɔnko ne me yɔnko dwumayɛfoɔ ma mo; yɛn nuanom no deɛ, wɔyɛ asafo ahodoɔ no asomafoɔ, Kristo animuonyam. </content>
        </verse>
        <verse num="24">
            <content> Enti monyi mo dɔ ne nhoahoa a yɛde hoahoa yɛn ho no nkyerɛ wɔn wɔ asafo ahodoɔ no anim.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Rom 15.26 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: 2 Ko 9.1; Aso 11.29</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: 1 Ko 1.5; 16.1-2</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Mat 8.20</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Mmb 3.28; Mar 12.43</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 2 Ko 9.12</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Eks 16.18</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Gal 2.10</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: 2 Ko 7.13; 12.18; Rom 16.7 </content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: 2 Ko 7.14</content>
        </note>
    </chapter>
    <chapter num="9">
        <verse num="1">
            <content> </content>
            <content> Na ɛfa ahotefoɔ som no ho deɛ, ɛnhia sɛ metwerɛ mo; </content>
        </verse>
        <verse num="2">
            <content> ɛfiri sɛ menim ɛho adwene a mowɔ a mede mehoahoa me ho mekyerɛ Makedoniafoɔ, sɛ Akaiafoɔ siesiee wɔn ho afe ni. Na mo mmɔdemmɔ no akɔkanyan nnipa bebree. </content>
        </verse>
        <verse num="3">
            <content> Nanso masoma anuanom yi, na yɛn ahohoahoa a yɛhoahoa no mo ho no anyɛ kwa, na sɛdeɛ mekaeɛ no, moasiesie mo ho, </content>
        </verse>
        <verse num="4">
            <content>na sɛ Makedoniafoɔ bi ne me ba, na wɔbɛto mo sɛ monsiesiee mo ho a, yɛn mpo yɛn ani bɛwu — nyɛ mene mo mmom — sɛ yɛde yɛn ho too mo soɔ. </content>
        </verse>
        <verse num="5">
            <content>Enti medwene sɛ ɛhia sɛ metu anuanom no foɔ sɛ wɔnni yɛn anim mmra mo nkyɛn na wɔmmɛsiesie mo nhyira a mahyɛ aseɛ masie no nto hɔ, na ada hɔ sɛ nhyira, na ɛnyɛ sɛ anibereɛ.</content>
            <content> </content>
        </verse>
        <verse num="6">
            <content> </content>
            <content> Na yei deɛ, deɛ ɔdua no kyenkyenee mu no bɛtwa no kyenkyenee mu, na deɛ ɔdua no bafuu no bɛtwa no bafuu. </content>
        </verse>
        <verse num="7">
            <content> Sɛdeɛ obiara asusu n’akoma mu no, ɔmma, ɛnyɛ amemenemfe anaa ɔhyɛ mu, ɛfiri sɛ deɛ ɔte n’anim ma no na Onyankopɔn dɔ no. </content>
        </verse>
        <verse num="8">
            <content>Na Onyankopɔn bɛtumi sɛ ɔma adom nyinaa boro so ma mo, na nnoɔma nyinaa mu ne daa nyinaa moanya deɛ ɛdɔɔso ma mo nyinaa, na moaboro so adwuma pa nyinaa mu, </content>
        </verse>
        <verse num="9">
            <content> sɛdeɛ wɔatwerɛ sɛ:</content>
            <block_quote>
                <content>Ɔto pete, ɔde ma ahiafoɔ,</content>
            </block_quote>
            <block_quote kind="LEFT_INDENTED">
                <content>ne tenenee no wɔ hɔ daa.</content>
                <content> </content>
            </block_quote>
        </verse>
        <verse num="10">
            <content> </content>
            <content> Na deɛ ɔde aba ma ogufoɔ na ɔma paanoo sɛ aduane no, ɔbɛma aba a moguo no, na wama no adɔɔso, na wama mo tenenee aba no ase adɔre. </content>
        </verse>
        <verse num="11">
            <content> Na moanya mo ho biribiara mu, ama ayamyɛ nyinaa a ɛnam yɛn so no ama Onyankopɔn anya aseda. </content>
        </verse>
        <verse num="12">
            <content> Ɛfiri sɛ ɔsom yi ho adwuma deɛ, ɛnyɛ sɛ wɔde bɛyɛ deɛ ɛhia ahotefoɔ no nko ara, na mmom ɛnam aseda bebree a wɔde da Onyankopɔn no so bɛboro so. </content>
        </verse>
        <verse num="13">
            <content>Na wɔnam mo som a wɔhunu so, bɛhyɛ Onyankopɔn animuonyam wɔ mo setie a mode ka Kristo asɛmpa no, ne mo ayamyɛ a mode boa wɔn ne nnipa nyinaa mu, </content>
        </verse>
        <verse num="14">
            <content>na wɔn ara nso bɛbɔ mpaeɛ ama mo, na Nyankopɔn adom a aboro so agu mo soɔ no nti, wɔn ani bɛgyina mo. </content>
        </verse>
        <verse num="15">
            <content>Na aseda nka Onyankopɔn wɔ n’akyɛdeɛ a ɛnni kabea no ho!</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 2 Ko 8.4; 8.20 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: 2 Ko 8.19</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 2 Ko 8.24</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Mmb 11.24; 19.17 </content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Rom 12.8</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Dwom 112.9</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Yes 55.10; Hos 10.12 </content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 2 Ko 1.11; 4.15</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 2 Ko 8.14</content>
        </note>
    </chapter>
    <chapter num="10">
        <verse num="1">
            <content> </content>
            <content> Me Paulo ara na menam Kristo dwoɔ a ɔdwoɔ ne n’ayamyɛ so metu mo foɔ, me a mewɔ mo nkyɛn a, meyɛ mmɔborɔfoɔ wɔ mo mu, nanso menni mo nkyɛn a, meyɛ mo ho kokoɔdurufoɔ. </content>
        </verse>
        <verse num="2">
            <content> Na meresrɛ mo, na meba mo nkyɛn a, anhia sɛ mekyerɛ akokoɔduro a mahyɛ sɛ mede awerɛhyɛmu bɛsi me bo makyerɛ wɔ ebinom a wɔbu yɛn sɛ yɛnam honam fam no soɔ. </content>
        </verse>
        <verse num="3">
            <content>Na yɛnam honam mu deɛ, nanso yɛntu ɔsa honam fam; </content>
        </verse>
        <verse num="4">
            <content> ɛfiri sɛ yɛn sa a yɛtuo no akodeɛ nyɛ honam mu deɛ, na mmom ɛyɛ den Nyankopɔn anim sɛ yɛde bɛdwiri abankɛseɛ na yɛadwiri adwene </content>
        </verse>
        <verse num="5">
            <content>ne biribiara a ɛkorɔn a wɔma so de ne Nyankopɔn nimdeɛ di asie, na yɛafa adwene nyinaa dommum de ayɛ setie ama Kristo, </content>
        </verse>
        <verse num="6">
            <content>na yɛasiesie yɛn ho sɛ, sɛ mo setie wie pɛ yɛ a, yɛbɛtɔ asoɔden nyinaa so were.</content>
            <content> </content>
        </verse>
        <verse num="7">
            <content>Mohwɛ honam ani adeɛ anaa? Sɛ obi de ne ho to ne ho so sɛ ɔyɛ Kristo dea a, ma ɔno ara nnwene nso sɛ, sɛdeɛ ɔno yɛ Kristo dea no, sɛ nso yɛyɛ Kristo dea ne no. </content>
        </verse>
        <verse num="8">
            <content> Na sɛ mehoahoa me ho boro so kakra wɔ tumi a Awurade de ama yɛn mo nkɔsoɔ, na ɛnyɛ mo dwirie nti no ho mpo a, m’ani renwu, </content>
        </verse>
        <verse num="9">
            <content>na manyɛ sɛ deɛ mede nwoma mebɛyi mo hu. </content>
        </verse>
        <verse num="10">
            <content> Na wɔka sɛ: Ne nwoma no deɛ, emu yɛ duru, na ɛkura tumi, nanso ɔwɔ yɛn ntam a, ɔyɛ mmerɛ, na ɔkasa nso a, ahoɔden biara nnim. </content>
        </verse>
        <verse num="11">
            <content> Ma onii no nhunu sɛ, sɛdeɛ yɛnni hɔ a yɛteɛ wɔ nwoma mu asɛm mu no, saa ara nso na yɛwɔ hɔ a yɛteɛ wɔ nneyɛɛ mu.</content>
            <content> </content>
        </verse>
        <verse num="12">
            <content> </content>
            <content> Na yɛnsi yɛn bo sɛ yɛbu yɛn ho fra wɔn a wɔyi wɔn ho ayɛ no mu bi, anaasɛ yɛde yɛn ho to wɔn ho, na mmom wɔn a wɔde wɔn ho susu wɔn ho, na wɔde wɔn ho to wɔn ara ho no, wɔnnim nyansa. </content>
        </verse>
        <verse num="13">
            <content> Na yɛn deɛ, yɛrenhoahoa yɛn ho mma no ntra so, na mmom sɛdeɛ susuhoma a Onyankopɔn de asusu ama yɛn sɛ yɛbɛduru mo nkyɛn bi no teɛ no. </content>
        </verse>
        <verse num="14">
            <content>Na yɛntwe yɛn mu ntra so sɛdeɛ yɛnnuru mo nkyɛn; ɛfiri sɛ yɛde Kristo asɛmpa no abɛduru mo nkyɛn nso. </content>
        </verse>
        <verse num="15">
            <content> Na yɛnhoahoa yɛn ho mma no ntra so wɔ ebinom adwuma mu, na yɛn ani da so sɛ, mo gyidie nyini a, yɛbɛyɛ mo mu kɛse aboro so, sɛdeɛ susuhoma no teɛ </content>
        </verse>
        <verse num="16">
            <content> ama yɛakɔka asɛmpa no wɔ mmeammea a ɛwɔ mo akyiri nohoa, na yɛamfa obi susuhoma so anhoahoa yɛn ho deɛ wɔawie dada no ho.</content>
            <content> </content>
        </verse>
        <verse num="17">
            <content> </content>
            <content> Na deɛ ɔhoahoa ne ho no, ma no nhoahoa ne ho wɔ Awurade mu; </content>
        </verse>
        <verse num="18">
            <content> ɛfiri sɛ ɛnyɛ deɛ ɔyi ne ho ayɛ na ɔfata, na mmom deɛ Awurade yi no ayɛ a.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Ko 2.3 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: 2 Ko 10.11; 1 Ko 4.21</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Efe 6.13-17</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 2 Ko 12.6; 1 Ko 5.4-5</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 2 Ko 10.1</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 2 Ko 13.2; 13.10</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 2 Ko 3.1; 5.12 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Rom 12.3</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Rom 15.20</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Aso 19.21</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Yer 9.23-24; 1 Ko 1.31 </content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 1 Ko 4.5</content>
        </note>
    </chapter>
    <chapter num="11">
        <verse num="1">
            <content>Anka monhunu me nkwaseasɛm ma me kakra ɛ! Monte me aseɛ. </content>
        </verse>
        <verse num="2">
            <content> Na ninkunu a metwe no mo ho no, metwe no Nyankopɔn mu ninkunu. Magye mo awadeɛ sɛ ababaawa a efi nkaa no; na mede mo rekɔma ɔbarima baako a ɔno ne Kristo. </content>
        </verse>
        <verse num="3">
            <content> Nanso mesuro sɛ ebia, sɛdeɛ ɔwɔ no de n’aniteɛ bɛdaadaa Hawa no, saa ara nso na wɔbɛsɛe mo adwene afiri Kristo fam ahofama no ho. </content>
        </verse>
        <verse num="4">
            <content> Na sɛ obi ba bɛka Yesu foforɔ bi ho asɛm a yɛnkaeɛ, anaasɛ monya honhom foforɔ a monnyaeɛ, anaasɛ asɛmpa foforɔ a monnyeeɛ a, mogye tomu ntɛm so! </content>
        </verse>
        <verse num="5">
            <content> Nanso mebu no sɛ asomafoɔ akɛseɛ no nkyɛn me biribiara mu. </content>
        </verse>
        <verse num="6">
            <content> Nanso sɛ mennim ɔkasa mu mpo a, ɛnyɛ nimdeɛ, na mmom yɛama biribiara ada adi ama mo, nnipa nyinaa anim.</content>
            <content> </content>
        </verse>
        <verse num="7">
            <content> </content>
            <content> Anaasɛ mayɛ bɔne, sɛ mebrɛɛ me ho ase maa wɔmaa mo soɔ, sɛ mekaa Nyankopɔn asɛmpa no kyerɛɛ mo kwa no? </content>
        </verse>
        <verse num="8">
            <content> Mefaa asafo binom adeɛ sɛ akatua, sɛ mede merebɛsom mo. </content>
        </verse>
        <verse num="9">
            <content> Na mewɔ mo nkyɛn na ɛhiaa me no, manyɛ obiara so adesoa. Na deɛ ɛhiaa me no, anuanom a wɔfiri Makedonia baeɛ no maa me nsa kaeɛ; na nnoɔma nyinaa mu, mehwɛɛ me ho, na mɛhwɛ no saa ara, na manyɛ adesoa mamma mo. </content>
        </verse>
        <verse num="10">
            <content> Kristo nokorɛ wɔ me mu yi, obiara remma me mmua m’ano saa ahohoahoa yi ho wɔ Akaia afam hɔnom nyinaa. </content>
        </verse>
        <verse num="11">
            <content>Adɛn ntira? Sɛ mennɔ mo anaa? Onyankopɔn na ɔnim. </content>
        </verse>
        <verse num="12">
            <content>Na deɛ meyɛ no, meyɛ ara, na masi wɔn a wɔhwehwɛ me ho kwan no kwan, na wɔahu wɔn deɛ wɔde hoahoa wɔn ho no mu, sɛ yɛn ara. </content>
        </verse>
        <verse num="13">
            <content> Na saa nnipa yi yɛ asomafoɔ atorofoɔ, adwumayɛfoɔ nnaadaafoɔ a wɔdane wɔn ho yɛ sɛ Kristo asomafoɔ. </content>
        </verse>
        <verse num="14">
            <content>Na ɛnyɛ nwanwa; ɛfiri sɛ Satan no ara mpo dane ne ho sɛ hann bɔfoɔ. </content>
        </verse>
        <verse num="15">
            <content>Enti sɛ n’asomafoɔ nso dane wɔn ho yɛ sɛ tenenee asomfoɔ a, ɛnyɛ ade nwanwa biara; na ɛbɛwie wɔn sɛdeɛ wɔn nnwuma teɛ.</content>
            <content> </content>
        </verse>
        <verse num="16">
            <content> </content>
            <content> Meka bio sɛ obiara mmmu me sɛ meyɛ kwasea, na sɛ ɛnte saa a, monnye me sɛ ɔkwasea, na me nso mahoahoa me ho kakra. </content>
        </verse>
        <verse num="17">
            <content>Deɛ mereka no, menka no Awurade tumi mu, na mmom nkwaseasɛm mu, saa ahohoahoa adwene yi mu. </content>
        </verse>
        <verse num="18">
            <content>Ɛsiane sɛ nnipa bebree hoahoa wɔn ho honam fam nti, me nso mɛhoahoa me ho bi. </content>
        </verse>
        <verse num="19">
            <content>Na mode anigyeɛ nya tema ma nkwaseafoɔ, ɛfiri sɛ moyɛ mmadwemma. </content>
        </verse>
        <verse num="20">
            <content>Na sɛ obi di mo nya, sɛ obi didi mo ho, sɛ obi fa mo dommum, sɛ obi ma ne ho so, sɛ obi bɔ mo ani so a, mobɛhunu ama no.</content>
            <content> </content>
        </verse>
        <verse num="21">
            <content>Meka no aniwuo mu sɛ yɛn deɛ yɛayɛ mmerɛ wɔ mu; nanso deɛ obi yɛ nnam wɔ mu no, (meka no sɛ deɛ aba biara nni mu,) me nso meyɛ nnam wɔ mu bi. </content>
        </verse>
        <verse num="22">
            <content> Wɔyɛ Hebrifoɔ? Me nso meyɛ bi. Wɔyɛ Israelfoɔ? Me nso meyɛ bi. Wɔyɛ Abraham asefoɔ? Me nso meyɛ bi. </content>
        </verse>
        <verse num="23">
            <content> Wɔyɛ Kristo asomfo? Meka no sɛ ɛdammɔ, mekyɛne saa. Ɔbrɛ adwuma a ɛboro soɔ mu, afiaseda a ɛboro soɔ mu, ɛhweɛ a ɛtra soɔ mu, owuo amaneɛ a manya no nhunuiɛ mu. </content>
        </verse>
        <verse num="24">
            <content> Yudafoɔ nsa mu wɔabɔ me mmaa aduanan a aka so baako, mprenum. </content>
        </verse>
        <verse num="25">
            <content> Wɔaka me mpire mprɛnsa, wɔasi me aboɔ prɛko, matɔ nsuo mu mprɛnsa, madi ɛpo bunu mu adekyeeɛ ne adesaeɛ. </content>
        </verse>
        <verse num="26">
            <content>Akwantuo pii mu, asubɔnten so asiane mu, adwotwafoɔ asiane mu, amannifoɔ mu asiane mu, amanaman mu asiane mu, kuro mu asiane mu, ɛserɛ so asiane mu, ɛpo so asiane mu, anuanom atorofoɔ mu asiane mu; </content>
        </verse>
        <verse num="27">
            <content> adwuma ne ɔbrɛ mu, apɛsire mu, ɛkɔm ne sukɔm mu, abuada pii mu, awɔ ne adagya mu. </content>
        </verse>
        <verse num="28">
            <content> Deɛ ɛkeka ho no nyinaa nna nkyɛn, deɛ ɛhyɛ me soɔ ne asafo no nyinaa ho dadwene. </content>
        </verse>
        <verse num="29">
            <content> Hwan na ɔyɛ mmerɛ, na menyɛ mmerɛ bie? Hwan na wɔato no suntidua, na me yamu nhyehye me?</content>
            <content> </content>
        </verse>
        <verse num="30">
            <content> </content>
            <content> Sɛ ɛsɛ sɛ mehoahoa me ho a, mɛhoahoa me ho wɔ me mmerɛyɛ ho. </content>
        </verse>
        <verse num="31">
            <content> Awurade Yesu Nyankopɔn ne n’Agya a nhyira nka no daa no nim sɛ merenni atorɔ.</content>
            <content> </content>
        </verse>
        <verse num="32">
            <content>Damasko hɔ na Ɔhene Areta n’amrado wɛnn Damaskofoɔ kuro no sɛ ɔrepɛ me akyere me; </content>
        </verse>
        <verse num="33">
            <content> na wɔde me too kɛntɛnku mu nam mpomma mu faa ɔfasuo so gyaagyaa me maa mefirii ne nsa medwanee.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Efe 5.26-27</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 3.4; 3.13</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Gal 1.8-9</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 2 Ko 12.11; 1 Ko 15.10; Gal 2.6; 2.9</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: 1 Ko 2.1-2; 2.13; Efe 3.4</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: 1 Ko 9.12; 9.18 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Flp 4.10; 4.15</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 2 Ko 12.13</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 1 Ko 9.15</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: 2 Ko 2.17; Flp 3.2</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: 2 Ko 12.6 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Flp 3.5</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: 1 Ko 15.10</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Deut 25.3</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Aso 16.22; 14.19</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: 2 Ko 6.5</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Aso 20.18-21</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: 1 Ko 9.22</content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: 2 Ko 12.5 </content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: 2 Ko 1.23</content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Aso 9.24-25</content>
        </note>
    </chapter>
    <chapter num="12">
        <verse num="1">
            <content>Ahohoahoa ho hia; ɛwɔ mu sɛ ɛnyɛ mma hwee; nanso mɛka Awurade anisoadehunu ne adiyie ho asɛm. </content>
        </verse>
        <verse num="2">
            <content>Menim onipa bi wɔ Kristo mu a, mfeɛ dunan ni, wɔhwimm no kɔɔ ɔsoro a ɛtɔ so mmiɛnsa, (sɛ ɔwɔ honam mu oo, mennim, ɔnni honam mu oo, mennim, Onyankopɔn na ɔnim saa nipa no. </content>
        </verse>
        <verse num="3">
            <content>Na menim saa nipa no sɛ,) wɔhwimm no kɔɔ Paradise, (sɛ ɔwɔ honam mu oo, ɔnni honam mu oo, mennim, Onyankopɔn na ɔnim,) </content>
        </verse>
        <verse num="4">
            <content>na ɔtee nsɛm a wɔnka a onipa nni ho kwan sɛ ɔka. </content>
        </verse>
        <verse num="5">
            <content> Saa nipa no fam na mɛhoahoa me ho, na me ara me fam deɛ, merenhoahoa me ho, gye me mmerɛyɛ mu. </content>
        </verse>
        <verse num="6">
            <content> Na sɛ mepɛ sɛ mehoahoa me ho mpo a, anka merenyɛ kwasea, na mɛka nokorɛ; nanso mama no aka, na obi ammu me ankyɛne deɛ ɔhu me sɛ meyɛ, anaasɛ ɔte firi m’anomu. </content>
        </verse>
        <verse num="7">
            <content> Na deɛ ɛbɛyɛ na meremfa adiyie no tra a ɛtra soɔ memma me ho so bebree nti, wɔama me honam mu kasɛɛ, Satan bɔfoɔ, sɛ ɔmmɛbɔ me akuturuku, na mamma me ho so. </content>
        </verse>
        <verse num="8">
            <content>Yei nti mesrɛɛ Awurade mprɛnsa sɛ ɛmfiri me so; </content>
        </verse>
        <verse num="9">
            <content>na ɔsee me sɛ: M’adom dɔɔso ma wo, na me tumi wie pɛyɛ wɔ mmerɛyɛ mu. Enti mede anigyeɛ pii mɛhoahoa me ho wɔ me mmerɛyɛ ho mmom, na Kristo ahoɔden abɛtena me so. </content>
        </verse>
        <verse num="10">
            <content> Kristo nti m’ani gye mmerɛyɛ mu, animtiabuo mu, ahokyere mu, ɔtaa mu, ahometeɛ mu; ɛfiri sɛ meyɛ mmerɛ a, ɛnna me ho yɛ den.</content>
            <content> </content>
        </verse>
        <verse num="11">
            <content> </content>
            <content> Mayɛ kwasea! Mo na moahyɛ me. Na me deɛ anka ɛsɛ sɛ moyi me ayɛ, ɛfiri sɛ asomafoɔ akɛseɛ no nkyɛne me biribiara mu, nanso menyɛ hwee mpo. </content>
        </verse>
        <verse num="12">
            <content> Ɔsomafoɔ nsɛnkyerɛnneɛ no deɛ, wɔayɛ no mo mu boasetɔ nyinaa mu, nsɛnkyerɛnneɛ ne anwanwadeɛ ne tumideɛ mu. </content>
        </verse>
        <verse num="13">
            <content> Na ɛdeɛn mu na motɔɔ sini a amma moanto asafo a aka no, sɛ adesoa a mo deɛ, manyɛ mamma mo no? Momfa bɔne yi nkyɛ me!</content>
            <content> </content>
        </verse>
        <verse num="14">
            <content> </content>
            <content> Hwɛ, mprɛnsa ni a masiesie me ho sɛ mereba mo nkyɛn, na meremmɛyɛ mo so adesoa; ɛfiri sɛ menhwehwɛ mo hɔ biribiara, na mmom mo ara. Na ɛnyɛ mma na ɛpɛ adeɛ sie ma awofoɔ, na mmom awofoɔ na wɔpɛ adeɛ sie ma mma. </content>
        </verse>
        <verse num="15">
            <content> Na me deɛ, mede anigyeɛ bɛhwere m’adeɛ, na mama wɔahwere me ama mo kra. Na sɛ medɔ mo ma no boro so saa a, ɛdeɛn nti na ɛsɛ sɛ mo dɔ sua sene me deɛ? </content>
        </verse>
        <verse num="16">
            <content>Na ɛwɔ mu sɛ manyɛ mo so adesoa deɛ, nanso meyɛ onitefoɔ nti, mayi mo wɔ aniteɛ mu.</content>
            <content> </content>
        </verse>
        <verse num="17">
            <content>Menam wɔn a mesomaa wɔn wɔ mo nkyɛn no bi so mebɛsisii mo anaa? </content>
        </verse>
        <verse num="18">
            <content> Mesrɛɛ Tito na mesomaa no ne onua kaa ne ho no, Tito bɛsisii mo anaa? Ɛnyɛ honhom korɔ no ara mu na yɛnanteeɛ, anaasɛ anammɔn korɔ no ara mu?</content>
            <content> </content>
        </verse>
        <verse num="19">
            <content>Ɛyɛ mo sɛ yɛreyi yɛn ho ano akyerɛ mo anaa? Nyankopɔn anim na yɛkasa Kristo mu; adɔfo, yei nyinaa yɛka ma mo nkɔsoɔ. </content>
        </verse>
        <verse num="20">
            <content> Na mesuro sɛ ebia meba a, meremmɛto mo sɛdeɛ mepɛ, na me nso morenhu me sɛdeɛ mopɛ; ebia ntɔkwako, ahoɔyea, abufuo, asikan, nsekuro, wesewese, ahantan, sakasakayɛ wɔ mo mu; </content>
        </verse>
        <verse num="21">
            <content> sɛ ebia meba bio a, me Nyankopɔn bɛbrɛ me ase wɔ mo fam, na magyam wɔn mu dodoɔ a wɔayɛ bɔne na wɔnsakyeraa wɔn adwene, wɔn fi ne adwamammɔ ne ahohwisɛm a wɔdiiɛ no ho.</content>
        </verse>
        <note kind="CROSS_REFERENCES">
            <content kind="REF_VERSE_START">5</content>
            <content>: 2 Ko 11.30</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: 2 Ko 10.8; 11.16</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Hiob 2.6</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Flp 4.13</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 2 Ko 11.5 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Rom 15.19</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: 2 Ko 11.9</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 2 Ko 13.1 </content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Flp 2.17</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 2 Ko 8.6; 8.16-18</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: 2 Ko 10.2; 1 Ko 4.6</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: 2 Ko 2.1; 13.2</content>
        </note>
    </chapter>
    <chapter num="13">
        <verse num="1">
            <content> </content>
            <content> Mprɛnsa ni a mereba mo nkyɛn. Adansefoɔ baanu anaa baasa ano asɛm biara bɛgyina. </content>
        </verse>
        <verse num="2">
            <content>Mebɔɔ wɔn a wɔyɛɛ bɔne kane no ne wɔn a aka no nyinaa kɔkɔ, saa ara nso na seesei a menni mo nkyɛn yi merebɔ wɔn kɔkɔ, sɛdeɛ meyɛeɛ berɛ a mebaa hɔ ne mprenu soɔ no, sɛ meba bio a, meremfa wɔn ho nkyɛ wɔn. </content>
        </verse>
        <verse num="3">
            <content>Ɛfiri sɛ mohwehwɛ Kristo a ɔkasa me mu no ho adansedie, ɔno na ɔnyɛ mmerɛ wɔ mo fam, na mmom ɔwɔ mo mu tumi. </content>
        </verse>
        <verse num="4">
            <content> Na mmerɛyɛ mu na wɔbɔɔ no asɛnnua mu deɛ, nanso ɔnam Nyankopɔn tumi so te ase. Na yɛn nso yɛyɛ mmerɛ wɔ ne mu deɛ, nanso yɛn ne no nam Nyankopɔn tumi so bɛtena ase wɔ mo fam.</content>
            <content> </content>
        </verse>
        <verse num="5">
            <content> </content>
            <content> Monsɔ mo ho nhwɛ sɛ mowɔ gyidie no mu anaa? Mommisa mo ho nhwɛ! Anaasɛ monnim mo ho sɛ Yesu Kristo te mo mu? Gye sɛ mommfata deɛ. </content>
        </verse>
        <verse num="6">
            <content>Na m’ani da so sɛ mobɛhunu sɛ yɛn deɛ, yɛnyɛ nnipa a wɔmfata. </content>
        </verse>
        <verse num="7">
            <content>Nanso yɛbɔ Onyankopɔn mpaeɛ sɛ monnyɛ bɔne biara, ɛnyɛ sɛ wɔbɛhu yɛn sɛ yɛfata, na mmom mo, mobɛyɛ deɛ ɛyɛ fɛ, na yɛn deɛ yɛayɛ sɛ wɔn a wɔmfata. </content>
        </verse>
        <verse num="8">
            <content>Na yɛntumi nyɛ hwee ntia nokorɛ no, na mmom deɛ yɛtumi yɛ no, yɛyɛ ma nokorɛ. </content>
        </verse>
        <verse num="9">
            <content>Na sɛ yɛyɛ mmerɛ, na mo deɛ, moyɛ den a, yɛn ani gye; na mo pɛyɛ ho na yɛbɔ mpaeɛ. </content>
        </verse>
        <verse num="10">
            <content> Yei nti na, menni mo nkyɛn yi, meretwerɛ yei mabrɛ mo, na sɛ meba a, mene mo anni no denden, sɛdeɛ tumi a Awurade de ama me sɛ ɛmma nkɔsoɔ na ɛnyɛ ɔsɛeɛ no teɛ no.</content>
            <content> </content>
        </verse>
        <verse num="11">
            <content> </content>
            <content> Afei awieeɛ, anuanom, makra mo. Monyɛ pɛ, momma mo werɛ nkyekye, monnya adwene korɔ, montena asomdwoeɛ mu, na ɔdɔ ne asomdwoeɛ Nyankopɔn bɛdi mo akyi. </content>
        </verse>
        <verse num="12">
            <content> Momfa mfeano kronkron nkyeakyea mo ho. </content>
        </verse>
        <verse num="13">
            <content>Ahotefoɔ no nyinaa kyeakyea mo. </content>
        </verse>
        <verse num="14">
            <content> Awurade Yesu Kristo adom, Onyankopɔn dɔ ne Honhom Kronkron ayɔnkofa nka mo nyinaa.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Deut 19.15; 1 Ti 5.19 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Flp 2.7-8</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Ko 11.28 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 2 Ko 10.11; 10.8</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Flp 4.4; Rom 15.32 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 1 Ko 16.20</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Rom 16.20</content>
        </note>
    </chapter>
</book>
