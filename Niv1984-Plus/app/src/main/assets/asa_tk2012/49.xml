<?xml version="1.0" encoding="UTF-8"?>
<book>
    <chapter num="1">
        <verse num="1">
            <content> </content>
            <content> Paulo a ɔnam Nyankopɔn pɛ so bɛyɛɛ Kristo Yesu somafoɔ, de kɔma ahotefoɔ a wɔwɔ Efeso a wɔyɛ Kristo Yesu mu gyidifoɔ: </content>
        </verse>
        <verse num="2">
            <content>Adom ne asomdwoeɛ a ɛfiri yɛn Agya Nyankopɔn ne Awurade Yesu Kristo nka mo.</content>
            <content> </content>
        </verse>
        <verse num="3">
            <content> </content>
            <content> Nhyira nka Onyankopɔn, yɛn Awurade Yesu Kristo n’Agya a ɔde honhom mu nhyira nyinaa ahyira yɛn soro hɔnom Kristo mu, </content>
        </verse>
        <verse num="4">
            <content> sɛdeɛ ɔyii yɛn wɔ ɔdɔ mu, Kristo mu ansa na wɔrehyɛ wiase aseɛ, sɛ yɛnyɛ ahotefoɔ ne nnipa a wɔn ho nni asɛm n’anim. </content>
        </verse>
        <verse num="5">
            <content> Ɔyii yɛn too hɔ sɛ ɔnam Yesu Kristo so bɛfa yɛn abayɛ mu, sɛdeɛ ne pɛ anisɔ teɛ, </content>
        </verse>
        <verse num="6">
            <content> na ama wɔayi n’adom a ɔde adom yɛn wɔ ne Dɔba mu no animuonyam ayɛ.</content>
            <content> </content>
        </verse>
        <verse num="7">
            <content> </content>
            <content> Ɔno ara mu na yɛanya ɔgyeɛ a ɛnam ne mogya soɔ, a ɛne mfomsoɔ fakyɛ no wɔ n’adom bebree mu. </content>
        </verse>
        <verse num="8">
            <content>Ɔmaa no boroo so maa yɛn wɔ nyansa ne nimdeɛ nyinaa mu. </content>
        </verse>
        <verse num="9">
            <content> Ɔmaa yɛhunuu ne pɛ ahuntasɛm, sɛdeɛ n’anisɔ a ɛyɛ n’atirimpɔ no teɛ. </content>
        </verse>
        <verse num="10">
            <content> Ɔde kyerɛɛ sɛ ɛberɛ awie duro sɛ wɔbɛka nnoɔma nyinaa abɔ mu bio Kristo mu, mekyerɛ deɛ ɛwɔ soro ne deɛ ɛwɔ asase so nyinaa.</content>
            <content> </content>
        </verse>
        <verse num="11">
            <content> </content>
            <content> Ɔno ara Kristo mu na wayɛ yɛn adedifoɔ nso, sɛdeɛ ɔyɛ nnoɔma nyinaa, ne pɛ agyinatuo soɔ no, bɔɔ ne tirim hyehyɛ too hɔ no, </content>
        </verse>
        <verse num="12">
            <content>sɛ yɛn a yɛn ani daa Kristo so kane no mmɛyɛ n’animuonyam ayeyie. </content>
        </verse>
        <verse num="13">
            <content>Ɔno ara mu na mo nso, motee nokorɛ asɛm a ɛne mo nkwagyeɛ ho asɛmpa no. Ɔno ara nso mu na mogye diiɛ no, wɔde Honhom Kronkron a wɔde ahyɛ mo bɔ no, </content>
        </verse>
        <verse num="14">
            <content> a ɛne yɛn apɛgyadeɛnya nsohyɛ no asɔ mo ano asie. Yei ne ɔgyeɛ a wɔde agye wɔn a ɔde wɔn ayɛ ne deɛ ama n’animuonyam ayeyie.</content>
            <content> </content>
        </verse>
        <verse num="15">
            <content> </content>
            <content> Yei nti, me nso metee mo ho Awurade Yesu mu gyidie ne mo dɔ a mode dɔ ahotefoɔ nyinaa no, </content>
        </verse>
        <verse num="16">
            <content>mennyae mo ho aseda ne mo dinbɔ me mpaebɔ mu. </content>
        </verse>
        <verse num="17">
            <content>Mebɔ mpaeɛ sɛ yɛn Awurade Yesu Kristo Nyankopɔn, animuonyam Agya no, mma mo nyansa ne adiyie honhom wɔ ne ho nimdeɛ mu, </content>
        </verse>
        <verse num="18">
            <content>na moate aseɛ, na moahunu ne frɛ anidasoɔ no ne n’apɛgyadeɛ animuonyam ahonya wɔ ahotefoɔ no mu. </content>
        </verse>
        <verse num="19">
            <content>Afei nso, ɔmma mo nhunu ne tumi kɛseɛ a ɛboro so ma yɛn a yɛgye die, sɛdeɛ n’ahoɔden tumi adeyɛ </content>
        </verse>
        <verse num="20">
            <content> a ɔde yɛɛ adeɛ Kristo mu, nyanee no firii awufoɔ mu no teɛ. Ɔde no tenaa ne nifa ɔsoro, </content>
        </verse>
        <verse num="21">
            <content> mpaninnie ne tumidie ne ahoɔden ne wurayɛ nyinaa so, ɛne din a wɔde toɔ, ɛnyɛ wiase ha nko, na mmom wiase a ɛreba no nso mu. </content>
        </verse>
        <verse num="22">
            <content> Na ɔde ade nyinaa ahyɛ ne nan ase na ɔde no ayɛ nnoɔma nyinaa so tire ama asafo </content>
        </verse>
        <verse num="23">
            <content> a ɛne ne nipadua no, deɛ ɔhyɛ ade nyinaa ma wɔ nnoɔma nyinaa mu no mayɛ.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Rom 1.7; 1 Ko 1.2 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Efe 2.6 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Yoh 15.16; Rom 8.29; Efe 5.27</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Yoh 1.12</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Mat 3.17</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Kol 1.14; Efe 2.7; 3.8; 3.16 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Efe 3.9; Rom 16.25</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Gal 4.4</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Kol 1.12; Rom 8.28 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 2 Ko 1.22; 5.5; Efe 4.30</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Kol 1.4 </content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Dwom 110.1</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Kol 2.10</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Dwom 8.6; Mat 28.18; Efe 4.15</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Rom 12.5; 1 Ko 12.27; Efe 4.10</content>
        </note>
    </chapter>
    <chapter num="2">
        <verse num="1">
            <content> </content>
            <content> Na mo a anka moyɛ awufoɔ wɔ mfomsoɔ ne bɔne mu, </content>
        </verse>
        <verse num="2">
            <content> na akane no monantee sɛdeɛ wiase abrabɔ teɛ ne sɛdeɛ ewiem tumi no panin no teɛ, honhom a nnansa yi ɛyɛ adwuma wɔ wɔn a wɔyɛ asoɔden mu no.</content>
            <content> </content>
        </verse>
        <verse num="3">
            <content> </content>
            <content> Wɔn mu na anka akane no, yɛn nyinaa nso nam bɔɔ yɛn bra yɛn honam akɔnnɔ mu, na yɛyɛɛ deɛ honam ne adwene pɛ, na sɛdeɛ yɛn awosuo teɛ no yɛyɛ nnipa a Onyankopɔn abufuo wɔ yɛn so, te sɛ wɔn a aka no nso. </content>
        </verse>
        <verse num="4">
            <content>Nanso Onyankopɔn a ne mmɔborɔhunu dɔɔso no nam ne dɔ bebree a ɔde dɔ yɛn no so </content>
        </verse>
        <verse num="5">
            <content> ama yɛn a anka yɛyɛ awufoɔ wɔ mfomsoɔ mu no ne Kristo anya nkwa, (adom na wɔde agye mo nkwa.) </content>
        </verse>
        <verse num="6">
            <content> Na wanyane yɛn ne no, na ɔde yɛn ne no atena soro hɔnom, Kristo Yesu mu, </content>
        </verse>
        <verse num="7">
            <content> sɛ wiase a ɛreba no mu ɔbɛyi n’adom ahonya a ɛboro soɔ no adi wɔ ayamyɛ a ɔyɛ yɛn Kristo Yesu mu mu.</content>
            <content> </content>
        </verse>
        <verse num="8">
            <content> </content>
            <content> Na adom na wɔde nam gyidie so agye mo nkwa, ɛmfiri mo ara, ɛyɛ Nyankopɔn akyɛdeɛ, </content>
        </verse>
        <verse num="9">
            <content> ɛmfiri nnwuma mu, na obiara anhoahoa ne ho. </content>
        </verse>
        <verse num="10">
            <content> Na yɛyɛ n’adwinneɛ a ɔyɛeɛ, ɔbɔɔ yɛn Kristo Yesu mu maa nnwuma pa a Onyankopɔn asiesie ato hɔ sɛ yɛnnante mu no.</content>
            <content> </content>
        </verse>
        <verse num="11">
            <content> </content>
            <content> Enti monkae sɛ, mo a anka kane no moyɛ amanaman mufoɔ honam fam, na wɔn a wɔfrɛ wɔn ho twetiatwafoɔ, mekyerɛ wɔn a wɔde nsa ara kɛkɛ twa honam mu no frɛ mo momonoto no, </content>
        </verse>
        <verse num="12">
            <content> monkae sɛ da bi no na mo ne Kristo nni twaka biara, na na moyɛ ananafoɔ a wɔnyɛ Israel man mma, ne ahɔhoɔ wɔ bɔhyɛ apam ahodoɔ no ho, na monni anidasoɔ biara, na monni Onyankopɔn bi wɔ wiase. </content>
        </verse>
        <verse num="13">
            <content>Na afei deɛ, Kristo Yesu mu, mo a anka mowɔ akyirikyiri no, monam Kristo mogya mu abɛn.</content>
            <content> </content>
        </verse>
        <verse num="14">
            <content> </content>
            <content> Na ɔno ara ankasa ne yɛn asomdwoeɛ, wayɛ baanu no baako, na wadwiri ɔfasuo a ɛtwa yɛn ntam a ɛne nitan no, </content>
        </verse>
        <verse num="15">
            <content> ɛfiri sɛ ɔde ne honam yii mmara a ɛnam nsɛm ahodoɔ a ɛwɔ ahyɛdeɛ mu no hɔ, na ɔde wɔn baanu nyinaa abɔ onipa foforɔ baako, ɔno ara ne mu, ama asomdwoeɛ aba, </content>
        </verse>
        <verse num="16">
            <content>na wafa asɛnnua no so apata aka baanu no abɔ Nyankopɔn ho, nipadua baako mu, ɛfiri sɛ ɔnam asɛnnua no ara so akum nitan no. </content>
        </verse>
        <verse num="17">
            <content> Na ɔba bɛkaa asomdwoeɛ ho asɛmpa kyerɛɛ mo a mowɔ akyiri ne wɔn a wɔbɛn, </content>
        </verse>
        <verse num="18">
            <content> ɛfiri sɛ ne so na yɛn baanu nyinaa nam honhom baako mu anya kwan kɔ Agya no nkyɛn.</content>
            <content> </content>
        </verse>
        <verse num="19">
            <content> </content>
            <content> Enti afei monyɛ ahɔhoɔ ne amamfrafoɔ bio, na mmom moyɛ ahotefoɔ no yɔnko-man-mma ne Nyankopɔn fiefoɔ. </content>
        </verse>
        <verse num="20">
            <content> Wɔde mo asi asomafoɔ ne adiyifoɔ fapem a Kristo Yesu no ara ne tweaso tiboɔ titire no so. </content>
        </verse>
        <verse num="21">
            <content>Ne mu na deɛ wɔasie no nyinaa akeka atoa mu, na ɛrepagya akɔyɛ asɔredan kronkron Awurade mu; </content>
        </verse>
        <verse num="22">
            <content> ne mu na wɔde mo nso resi akɔyɛ Nyankopɔn tenabea, honhom mu.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Kol 2.13 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Tito 3.3; Efe 6.12; Yoh 12.31</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Kol 3.6 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Luk 15.24; 15.32</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Rom 8.10; Flp 3.20</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Efe 1.7</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Gal 2.16 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 1 Ko 1.29</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Tito 2.14</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Efe 5.8 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Rom 9.4</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Yes 9.5; Gal 3.28 </content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Kol 2.14; 2 Ko 5.17</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Yes 57.19; Sak 9.10</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Efe 3.12</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Efe 3.6; Heb 12.22-23 </content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Mat 16.18; Yes 28.16</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: 1 Pe 2.5</content>
        </note>
    </chapter>
    <chapter num="3">
        <verse num="1">
            <content> </content>
            <content> Yei nti na me Paulo, meyɛ Kristo Yesu deduani ma mo amanaman mufoɔ, </content>
        </verse>
        <verse num="2">
            <content>sɛ ebia moate ofiehwɛ-adwuma a Nyankopɔn adom a mo nti wɔde adom me no, </content>
        </verse>
        <verse num="3">
            <content> sɛ ɔnam adiyie so maa mehunuu ahuntasɛm no, sɛdeɛ matwerɛ no tiawa mu dada no. </content>
        </verse>
        <verse num="4">
            <content>Sɛ mokekan a, mode bɛhunu nteaseɛ a mewɔ wɔ Kristo ahuntasɛm no ho </content>
        </verse>
        <verse num="5">
            <content> a awoɔ ntoatoasoɔ bi mu, wɔamma nnipa mma anhunu, sɛdeɛ wɔayi no adi nnansa yi akyerɛ n’asomafoɔ ne adiyifoɔ kronkron, wɔ honhom mu, </content>
        </verse>
        <verse num="6">
            <content> sɛ amanaman mufoɔ nso bɛyɛ adedifoɔ ne nipadua korɔ no ara bi, na wɔnam asɛmpa no so anya kyɛfa wɔ ne bɔhyɛ no ho bi wɔ Kristo Yesu mu. </content>
        </verse>
        <verse num="7">
            <content>Ɛno ho na wɔayɛ me somfoɔ, sɛdeɛ Nyankopɔn adom akyɛdeɛ a wɔde akyɛ me, ne tumi adwumayɛ no soɔ, teɛ no.</content>
            <content> </content>
        </verse>
        <verse num="8">
            <content> </content>
            <content> Me a mene ahotefoɔ nyinaa mu akumaa na wɔde adom yi adom me, sɛ menka Kristo ahonya a emu nni hwehwɛbea no ho asɛmpa menkyerɛ amanaman mufoɔ, </content>
        </verse>
        <verse num="9">
            <content> na memma nnipa nyinaa nhunu ahuntasɛm a ɛfiri tete berɛ so huntaa wɔ Onyankopɔn a ɔbɔɔ nnoɔma nyinaa no mu no ho dwumadie no, </content>
        </verse>
        <verse num="10">
            <content> sɛ afei wɔmfa asafo no so mma mpaninnie ne tumi ahodoɔ a ɛwɔ soro hɔnom nhunu Nyankopɔn nyansa bebree no, </content>
        </verse>
        <verse num="11">
            <content> sɛdeɛ ne tirim a ɔbɔɔ no teteete yɛn Awurade Kristo Yesu mu no teɛ no. </content>
        </verse>
        <verse num="12">
            <content> Ne mu na yɛnam ne ho gyidie so anya nnamyɛ ne kwan, ahotosoɔ mu. </content>
        </verse>
        <verse num="13">
            <content> Enti mesrɛ sɛ mommpa aba m’amaneɛ a mo nti mehunu a ɛne mo animuonyam no mu.</content>
            <content> </content>
        </verse>
        <verse num="14">
            <content>Yei nti na mede me nkotodwe mekoto Agya </content>
        </verse>
        <verse num="15">
            <content>a wɔfiri ne mu frɛ abusua biara a ɛwɔ soro ne asase soɔ no, </content>
        </verse>
        <verse num="16">
            <content> sɛ ɔmfiri n’animuonyam ahonya mu mma momfa ne honhom so nnya tumi mu ahoɔden wɔ mo mu nipa su no mu; </content>
        </verse>
        <verse num="17">
            <content> na ɔmma Kristo mfa gyidie so ntena mo akoma mu, na moagye ɔdɔ mu nhini atim mu, </content>
        </verse>
        <verse num="18">
            <content>na mo ne ahotefoɔ nyinaa anya trɛ ne tentene ne korɔn ne emudɔ no, </content>
        </verse>
        <verse num="19">
            <content>na moahunu Kristo dɔ a ɛtra nhunumu no, na Nyankopɔn mayɛ nyinaa ayɛ mo ma awie.</content>
            <content> </content>
        </verse>
        <verse num="20">
            <content>Na deɛ ɔtumi yɛ ma no tra ade nyinaa, ma no boro so kyɛne deɛ yɛsrɛ anaasɛ yesusuo, sɛdeɛ tumi a ɛyɛ yɛn mu adwuma no teɛ no, </content>
        </verse>
        <verse num="21">
            <content>ɔno na animuonyam nka no asafo no mu, Kristo Yesu mu, mfa nkɔ berɛsanten a ɛbɛba no ntoatoasoɔ nyinaa mu. Amen.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Flp 1.7; 1.13 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Efe 1.9-10</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Kol 1.26</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Efe 2.13; 2.18-19</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 1 Ko 15.9-10; Efe 1.7; Gal 1.16 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Rom 16.25; Kol 1.16</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 1 Pe 1.12; Rom 11.33</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Efe 1.11</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Yoh 14.6; Heb 4.16; Rom 5.2</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Kol 1.24</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Efe 1.7; 6.10</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Yoh 14.23; Kol 2.7</content>
        </note>
    </chapter>
    <chapter num="4">
        <verse num="1">
            <content> </content>
            <content> Enti afei me, Awurade deduani, metu mo fo sɛ monnante sɛdeɛ ɛfata frɛ a wɔde afrɛ mo, </content>
        </verse>
        <verse num="2">
            <content> ahobrɛaseɛ adwene ne ɔdwoɔ nyinaa mu, abodwokyɛre mu, monkurakura mo ho mu wɔ ɔdɔ mu, </content>
        </verse>
        <verse num="3">
            <content>mommɔ mmɔden mfa asomdwoeɛ homa nkura honhom baakoyɛ mu. </content>
        </verse>
        <verse num="4">
            <content> Ɛfiri sɛ nipadua baako ne honhom baako na ɛwɔ hɔ, sɛdeɛ wɔafrɛ mo nso mo frɛ anidasoɔ baako mu no: </content>
        </verse>
        <verse num="5">
            <content> Awurade baako, gyidie baako, asubɔ baako, </content>
        </verse>
        <verse num="6">
            <content> yɛn nyinaa Nyankopɔn ne Agya baako a ɔdi yɛn nyinaa soɔ, na ɔfa yɛn nyinaa mu, na ɔte yɛn nyinaa mu.</content>
            <content> </content>
        </verse>
        <verse num="7">
            <content> </content>
            <content> Na wɔde adom adom yɛn nyinaa mmaako mmaako, sɛdeɛ Kristo asusu n’akyɛdeɛ ama no. </content>
        </verse>
        <verse num="8">
            <content> Enti ɔse:</content>
            <block_quote>
                <content>Ɔforo kɔɔ soro no, ɔde nnommum pii a ɔfaeɛ no kɔe,</content>
            </block_quote>
            <block_quote kind="LEFT_INDENTED">
                <content>na ɔde akyɛdeɛ maa nnipa.</content>
                <content> </content>
            </block_quote>
        </verse>
        <verse num="9">
            <content> </content>
            <content> (Na sɛ ɔse: Ɔforo kɔɔ soro a, ɛnneɛ na ɛnyɛ deɛ ɔrekyerɛ ara ne sɛ ɔsianee kɔɔ asase ase hɔnom ansa? </content>
        </verse>
        <verse num="10">
            <content>Ampa ara, deɛ ɔsianeeɛ no ara ne deɛ ɔsiane nso foro traa ɔsorosoro nyinaa so ama wahyɛ nnoɔma nyinaa ma no.)</content>
            <content> </content>
        </verse>
        <verse num="11">
            <content> </content>
            <content> Na ɔno na wama ebinom ayɛ asomafoɔ, ebinom adiyifoɔ, ebinom asɛmpakafoɔ, ebinom ahwɛfoɔ ne akyerɛkyerɛfoɔ, </content>
        </verse>
        <verse num="12">
            <content> na wɔatoto ahotefoɔ yie ama ɔsom adwuma no, ama Kristo nipadua no sie akɔ so, </content>
        </verse>
        <verse num="13">
            <content>akɔduru sɛ yɛn nyinaa bɛduru Nyankopɔn Ba no ho gyidie ne ne nhunumu baakoyɛ mu, ayɛ onipa a wawie nyini a yɛaduru Kristo mayɛ susudeɛ no tebea soɔ, </content>
        </verse>
        <verse num="14">
            <content> na yɛanna so anyɛ mmotafowa a nkyerɛkyerɛ mframa biara woso wɔn biribiri twe wɔn di akɔneaba nnipa bradɛtoɔ mu, anifire a ɛnam nnaadaa nnɛɛdɛeɛ mu, </content>
        </verse>
        <verse num="15">
            <content> na mmom momma yɛnni nokorɛ mfa ɔdɔ mu nnyini nnoɔma nyinaa mu, Kristo a ɔne etire no mu. </content>
        </verse>
        <verse num="16">
            <content> Ne mu na nipadua nyinaa ayɛ mua ɛsiane akwaa ahodoɔ a aka atoatoa mu asisi so pɛpɛɛpɛ na ebiara yɛ n’adwuma yie nti, na ɛma nipadua no nyini na ɛyɛne ne ho ɔdɔ mu.</content>
            <content> </content>
        </verse>
        <verse num="17">
            <content> </content>
            <content> Enti meka yei na medi adanseɛ, Awurade mu, sɛ monnnante bio sɛdeɛ amanaman mufoɔ a aka no nante wɔn adwene hunuyɛ mu no. </content>
        </verse>
        <verse num="18">
            <content> Wɔn na wɔn adwene mu aduru sum, na ɛsiane sɛ wɔnni nteaseɛ na wɔn akoma apirim nti, wɔyɛ nkwa a Onyankopɔn ma no ho ananafoɔ. </content>
        </verse>
        <verse num="19">
            <content>Ɛsiane sɛ wɔn ani nwu adeɛ bio nti, wɔde wɔn ho ama ahohwie, na wɔyɛ afideɛ nyinaa anibereɛ mu.</content>
            <content> </content>
        </verse>
        <verse num="20">
            <content>Na mo deɛ, moansua Kristo saa, </content>
        </verse>
        <verse num="21">
            <content>sɛ ampa ara sɛ moate ne ho asɛm, na wɔakyerɛkyerɛ mo ne mu, sɛdeɛ Yesu mu nokorɛ teɛ no. </content>
        </verse>
        <verse num="22">
            <content> Ɛne sɛ, mo kane abrabɔ fam deɛ, monyi onipa dada a ɔresɛe wɔ nnaadaa akɔnnɔ mu no ntwene, </content>
        </verse>
        <verse num="23">
            <content> na momma wɔnyɛ mo foforɔ mo adwene honhom mu, </content>
        </verse>
        <verse num="24">
            <content> na monhyɛ onipa foforɔ a wɔbɔɔ no Nyankopɔn suban so, nokorɛ tenenee ne ahoteɛ mu no.</content>
            <content> </content>
        </verse>
        <verse num="25">
            <content> </content>
            <content> Enti monyi atorɔ ntwene, na obiara nni ne yɔnko nokorɛ, ɛfiri sɛ yɛyeyɛ yɛn ho yɛn ho akwaa. </content>
        </verse>
        <verse num="26">
            <content> Mo bo mfu, na monnyɛ bɔne! Mommma owia nnkɔtɔ mo abufuo so, </content>
        </verse>
        <verse num="27">
            <content>na mommma ɔbonsam kwan! </content>
        </verse>
        <verse num="28">
            <content> Owifoɔ nnwia adeɛ bio, na mmom ɔmmɔ mmɔden mfa ne nsa nyɛ adwuma pa, na wanya biribi a ɔde bɛma deɛ ɔdi hia. </content>
        </verse>
        <verse num="29">
            <content> Mommma asɛm a ɛmfra biara mmfiri mo anomu, na mmom asɛm a ɛyɛ na ɛma nkɔsoɔ a ɛhia, na wɔde adom wɔn a wɔteɛ no. </content>
        </verse>
        <verse num="30">
            <content> Na monnho Nyankopɔn Honhom Kronkron a wɔde no asɔ mo ano ama ɔgyeɛ da no werɛ. </content>
        </verse>
        <verse num="31">
            <content> Momma wɔnyi yeadie nyinaa ne koko bɔne ne abufuo ne ano kurokuro ne abususɛm, ɛne bɔnepɛ nyinaa mfiri mo mu. </content>
        </verse>
        <verse num="32">
            <content> Na momma mo yam nyɛ yie na ɛnhyehye mo mmema mo ho, momfa nkyekyɛ mo ho, sɛdeɛ Onyankopɔn nam Kristo so de kyɛɛ mo no.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Kol 1.10 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Kol 3.12</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Rom 12.5</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Ko 8.6</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: 1 Ko 12.6</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Rom 12.3; 12.6; 1 Ko 12.11 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Dwom 68.18; Kol 2.15</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Yoh 3.13 </content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 1 Ko 12.28; Aso 21.8 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 1 Pe 2.5</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 1 Ko 14.20; Heb 13.9</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Efe 1.22; 5.23; Kol 1.18</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Kol 2.19</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Rom 1.21 </content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Efe 2.12</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Rom 8.13; Kol 3.9; Gal 6.8</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Rom 12.2</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Gye 1.26</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Sak 8.16 </content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Dwom 4.4; Yak 1.19-20</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: 1 Te 4.11</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Efe 5.4; Kol 3.16-17; 4.6</content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Yes 63.10; Efe 1.13-14</content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Kol 3.8</content>
        </note>
        <note kind="CROSS_REFERENCES">
            <content kind="REF_VERSE_START">32</content>
            <content>: Mat 6.14; 18.22-35; Kol 3.13</content>
        </note>
    </chapter>
    <chapter num="5">
        <verse num="1">
            <content> </content>
            <content> Enti monsua Onyankopɔn sɛ mma adɔfo, </content>
        </verse>
        <verse num="2">
            <content> na monnante ɔdɔ mu, sɛdeɛ Kristo nso dɔɔ mo na ɔde ne ho maeɛ maa yɛn sɛ ayɛyɛdeɛ ne afɔrebɔdeɛ a wɔbɔ ma Onyankopɔn a ɛtu hwa a ɛyɛ dɛ no.</content>
            <content> </content>
        </verse>
        <verse num="3">
            <content> </content>
            <content> Na adwamammɔ ne efi adeyɛe nyinaa anaa anibereɛ deɛ, mommma wɔmmmɔ din mpo wɔ mo mu, sɛdeɛ ɛsɛ ahotefoɔ. </content>
        </verse>
        <verse num="4">
            <content> Na mommma wɔnte aniwudeɛ ne nkwaseasɛm anaa asereseresɛm a ɛnsɛ, na mmom aseda. </content>
        </verse>
        <verse num="5">
            <content> Ɛfiri sɛ monim dada sɛ odwamammɔfoɔ biara anaa efi adeyɛni anaa oniberefoɔ (a ɔyɛ ɔbosonsonni) nni apɛgyadeɛ Kristo ne Nyankopɔn ahennie mu.</content>
            <content> </content>
        </verse>
        <verse num="6">
            <content>Mommma obi mmfa nsɛnhunu nnnaadaa mo; na saa nnoɔma no nti na Nyankopɔn abufuhyeɛ ba wɔn a wɔyɛ asoɔden soɔ. </content>
        </verse>
        <verse num="7">
            <content>Enti mo ne wɔn nnni twaka.</content>
            <content> </content>
        </verse>
        <verse num="8">
            <content> </content>
            <content> Na akane no, na moyɛ sum, na afei deɛ, moyɛ hann, Awurade mu; monnante sɛ hann mma, </content>
        </verse>
        <verse num="9">
            <content>ɛfiri sɛ hann aba da adi papayɛ ne tenenee ne nokorɛ nyinaa mu, </content>
        </verse>
        <verse num="10">
            <content> na monsɔ deɛ ɛsɔ Awurade ani yie no nhwɛ. </content>
        </verse>
        <verse num="11">
            <content>Na monnyɛ esum nnwuma a ɛnso aba no bi, na mmom mompa ho ntoma! </content>
        </verse>
        <verse num="12">
            <content> Ɛfiri sɛ nnoɔma a wɔhunta yɛ no, ɛyɛ aniwu sɛ wɔbɔ din mpo. </content>
        </verse>
        <verse num="13">
            <content> Na nnoɔma no nyinaa, sɛ wɔma ɛda adi a, hann yi no adi; ɛfiri sɛ deɛ wɔyi adi nyinaa yɛ hann. </content>
        </verse>
        <verse num="14">
            <content> Enti na ɔse:</content>
            <block_quote>
                <content>Wo a woada, nyane,</content>
            </block_quote>
            <block_quote kind="LEFT_INDENTED">
                <content>na sɔre firi awufoɔ mu,</content>
            </block_quote>
            <block_quote>
                <content>na Kristo no bɛhyerɛn ama wo.</content>
                <content> </content>
            </block_quote>
        </verse>
        <verse num="15">
            <content> </content>
            <content> Enti monhwɛ mo nanteɛ yie, ɛnyɛ sɛ wɔn a wɔnnim nyansa, na mmom sɛ anyansafoɔ. </content>
        </verse>
        <verse num="16">
            <content>Monhwɛ mo adagyeɛ yie, ɛfiri sɛ nna yi yɛ nna bɔne. </content>
        </verse>
        <verse num="17">
            <content> Yei nti monnyɛ nnipa a wɔnni adwene, na mmom monyɛ nnipa a wɔhunu adeɛ a Awurade pɛ yie. </content>
        </verse>
        <verse num="18">
            <content> Na mommmoro nsa, ɛfiri sɛ ɛno na ɛde sakasaka ba, na mmom monyɛ ma wɔ Honhom mu. </content>
        </verse>
        <verse num="19">
            <content> Momfa sankuo ho nnwom ne ayeyie nnwom ne honhom mu nnwom nkasa nkyerɛkyerɛ mo ho, monto dwom na mommɔ sankuo mo akoma mu mma Awurade, </content>
        </verse>
        <verse num="20">
            <content>monna Agya Nyankopɔn ase daa wɔ ade nyinaa ho, yɛn Awurade Yesu Kristo din mu, </content>
        </verse>
        <verse num="21">
            <content> mommrɛbrɛ mo ho ase mma mo ho wɔ suro a mowɔ wɔ Kristo mu.</content>
            <content> </content>
        </verse>
        <verse num="22">
            <content> </content>
            <content> Ɛyerenom, mommrɛ mo ho ase mma mo ara mo kununom, sɛ moyɛ ma Awurade, </content>
        </verse>
        <verse num="23">
            <content> ɛfiri sɛ okunu yɛ ɛyerɛ ti, sɛ Kristo nso yɛ asafo no tiri no, na ɔno ara na ɔyɛ Agyenkwa ma nipadua no. </content>
        </verse>
        <verse num="24">
            <content>Na sɛdeɛ asafo no brɛ ne ho ase ma Kristo no, saa ara nso na ɛyerenom nyɛ mma wɔn kununom, ade nyinaa mu.</content>
            <content> </content>
        </verse>
        <verse num="25">
            <content> </content>
            <content> Okununom, monnɔ mo yerenom, sɛdeɛ Kristo nso dɔ asafo no na ɔde ne ho maeɛ maa no, </content>
        </verse>
        <verse num="26">
            <content> sɛ ɔde nsuo adwareɛ bɛte ne ho wɔ asɛm no mu, ayɛ no kronkron, </content>
        </verse>
        <verse num="27">
            <content> na ɔde asafo no asi hɔ animuonyam mu, a nkekaeɛ anaa mpomponeeɛ anaa yeinom biara nni ho, na mmom ayɛ kronkron a ɛdɛm nso nni ho. </content>
        </verse>
        <verse num="28">
            <content>Saa ara nso na ɛsɛ okununom, sɛ wɔdɔ wɔn yerenom sɛ wɔn ara nipadua. Deɛ ɔdɔ ɔno ara ne yere no, dɔ ne ho. </content>
        </verse>
        <verse num="29">
            <content>Na obiara ntane ɔno ara ne honam, na mmom ɔyɛne no, na ɔhwɛ so yie, sɛdeɛ Kristo nso yɛ asafo no. </content>
        </verse>
        <verse num="30">
            <content> Ɛfiri sɛ yɛyɛ ne nipadua ho akwaa. </content>
        </verse>
        <verse num="31">
            <content> Yei nti na ɔbarima bɛgya n’agya ne ne na, na wakɔbata ne yere ho, na wɔn baanu no akɔyɛ honam korɔ. </content>
        </verse>
        <verse num="32">
            <content>Ahuntasɛm yi so, na me deɛ, mese, ɛfa Kristo ne asafo no ho. </content>
        </verse>
        <verse num="33">
            <content>Nanso mo mmaako mmaako nso, momma obiara nnɔ ne yere saa ara sɛ ne ho; na ɛyerɛ nso mmu ne kunu.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Mat 5.48 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Efe 5.25; Gal 2.20; Heb 10.10</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Kol 3.5 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Efe 4.29</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Ko 6.9-10</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Efe 2.11; 2.13; 1 Pe 2.9; Luk 16.8; Yoh 12.36 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Efe 5.17; Rom 12.2</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Rom 1.24</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Yoh 3.20-21</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Yes 60.1; Rom 13.11</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Mat 10.16; Kol 4.5 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Efe 5.10</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Luk 21.34</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Kol 3.16; Dwom 33.2-3</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: 1 Pe 5.5</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Gye 3.16; Kol 3.18; 1 Pe 3.1 </content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: 1 Ko 11.3</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Kol 3.19 </content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Tito 3.5</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Dwom 45.13; 2 Ko 11.2</content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Efe 1.23; 1 Ko 6.15; Gye 2.23</content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Gye 2.24</content>
        </note>
    </chapter>
    <chapter num="6">
        <verse num="1">
            <content> </content>
            <content> Mma, montie mo awofoɔ asɛm Awurade mu; na yei na ɛtene. </content>
        </verse>
        <verse num="2">
            <content> Di w’agya ne wo na ni! Yei ne mmara asɛm a ɛdi kan a bɔhyɛ wɔ mu, </content>
        </verse>
        <verse num="3">
            <content> na awie wo yie, na wo nna aware asase so. </content>
        </verse>
        <verse num="4">
            <content> Na agyanom, monnhyɛ mo mma abufuo, na mmom monyɛne wɔn Awurade kasakyerɛ ne nyansakyerɛ mu.</content>
            <content> </content>
        </verse>
        <verse num="5">
            <content> </content>
            <content> Nkoa, momfa suro ne ahopopoɔ ntie mo honam fam wuranom asɛm mfiri mo akoma mu, sɛdeɛ moyɛ ma Kristo, </content>
        </verse>
        <verse num="6">
            <content>ɛnyɛ ani so som mu, sɛ wɔn a wɔsɔ nnipa ani, na mmom sɛ Kristo nkoa a wɔfiri akoma mu yɛ Nyankopɔn apɛdeɛ, </content>
        </verse>
        <verse num="7">
            <content>na wɔde adwempa som sɛ wɔyɛ ma Awurade, na ɛnyɛ nnipa. </content>
        </verse>
        <verse num="8">
            <content> Na monim sɛ papa a obiara bɛyɛ no, akoa oo, ɔdehyeɛ oo, ɛno ara ho akatua na ɔbɛnya no wɔ Awurade nsam.</content>
            <content> </content>
        </verse>
        <verse num="9">
            <content> </content>
            <content> Na awuranom, monyɛ saa ara nso mma wɔn, mommrɛ ateatea ase, ɛfiri sɛ monim sɛ wɔne mo ara nso wura wɔ soro, na nnipa animhwɛ biara nni ne fam.</content>
            <content> </content>
        </verse>
        <verse num="10">
            <content> </content>
            <content> Deɛ ɛdi akyire no, momma mo ho nyɛ den Awurade ne n’ahoɔden tumi mu. </content>
        </verse>
        <verse num="11">
            <content> Monhyɛ Nyankopɔn akodeɛ nyinaa, na moatumi agyina ne ɔbonsam nnɛɛdɛeɛ adi asie,</content>
            <content> </content>
        </verse>
        <verse num="12">
            <content> ɛfiri sɛ ɛnyɛ yɛne mogya ne honam na anya, na mmom yɛne mpaninnie ne tumidie ne wiase yi sum mu atumfoɔ ne ahonhommɔne a ɛwɔ soro hɔnom.</content>
            <content> </content>
        </verse>
        <verse num="13">
            <content>Yei nti monhyɛ Nyankopɔn akodeɛ no nyinaa, na moatumi agyina ɛda bɔne no mu, na moyɛ ne nyinaa wie a, moagyina hɔ. </content>
        </verse>
        <verse num="14">
            <content> Enti monnyina hɔ, momfa nokorɛ mmɔ mo asene, na monhyɛ tenenee nkataboɔ, </content>
        </verse>
        <verse num="15">
            <content>na momfa asomdwoeɛ asɛmpa no ho ahodasoɔ nhyehyɛ mo nan, </content>
        </verse>
        <verse num="16">
            <content> ne nyinaa akyiri no, monkura gyidie kyɛm a mode bɛtumi adum ɔbɔnefoɔ no bɛmma a ɛredɛre no nyinaa, </content>
        </verse>
        <verse num="17">
            <content> na momfa nkwagyeɛ dadeɛ kyɛ ne honhom nkrantɛ a ɛne Nyankopɔn asɛm, </content>
        </verse>
        <verse num="18">
            <content> na momfa mpaebɔ ne nkotosrɛ nyinaa mmɔ mpaeɛ daa honhom mu, na ɛno ara nti monwɛn, na montoa so ara nsrɛ mma ahotefoɔ nyinaa, </content>
        </verse>
        <verse num="19">
            <content> ɛne me nso, sɛ, mebue m’ano a, wɔmma me asɛm a menka, na memfa nnam menyi asɛmpa no ahuntasɛm menkyerɛ. </content>
        </verse>
        <verse num="20">
            <content> Ɛno ho bɔfoɔ na meyɛ nkɔnsɔnkɔnsɔn mu; na mayɛ mu nnam, sɛdeɛ ɛsɛ sɛ mekasa.</content>
            <content> </content>
        </verse>
        <verse num="21">
            <content> </content>
            <content> Na deɛ ɛbɛyɛ na mo nso moate me ho asɛm sɛdeɛ meteɛ no, onua dɔfo ne Awurade mu somfo nokwafoɔ Tihiko bɛma moahunu ne nyinaa. </content>
        </verse>
        <verse num="22">
            <content> Yei ara nti na masoma no mo nkyɛn, na moahunu sɛdeɛ yɛn ho teɛ, na wahyɛ mo akoma den.</content>
            <content> </content>
        </verse>
        <verse num="23">
            <content>Asomdwoeɛ ne ɔdɔ ne gyidie nso a ɛfiri Agya Nyankopɔn ne Awurade Yesu Kristo nka anuanom. </content>
        </verse>
        <verse num="24">
            <content>Adom nka wɔn a wɔde ɔdɔ a ɛho nte kyema dɔ yɛn Awurade Yesu Kristo no nyinaa.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Kol 3.20 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Eks 20.12</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Deut 5.16</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Kol 3.21; Mmb 19.18; Deut 6.7; 6.20-25; Dwom 78.4</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Kol 3.22-25; Tito 2.9-10; 1 Pe 2.18 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 2 Ko 5.10</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Kol 4.1; 2 Be 19.7; Aso 10.34 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 1 Ko 16.13; 1 Yoh 2.14 </content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 2 Ko 10.4</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Yoh 14.30; Efe 2.2</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Luk 12.35; 1 Pe 1.13; 1 Te 5.8</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: 1 Pe 5.9; 1 Yoh 5.4</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: 1 Te 5.8</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Mat 26.41</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Kol 4.3; 2 Te 3.1; Aso 4.29</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: 2 Ko 5.20</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Aso 20.4; 2 Ti 4.12 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Kol 4.7-8</content>
        </note>
    </chapter>
</book>
