<?xml version="1.0" encoding="UTF-8"?>
<book>
    <chapter num="1">
        <verse num="1">
            <content>Paulo a ɔnam Nyankopɔn pɛ so yɛ Kristo Yesu somafoɔ, ne onua Timoteo </content>
        </verse>
        <verse num="2">
            <content> de kɔma anuanom, ahotefoɔ ne agyidifoɔ wɔ Kristo mu, a wɔwɔ Kolose: Adom ne asomdwoeɛ a ɛfiri yɛn Agya Nyankopɔn nka mo.</content>
            <content> </content>
        </verse>
        <verse num="3">
            <content>Da biara a yɛbɔ mpaeɛ ma mo no, yɛda Onyankopɔn, yɛn Awurade Yesu Kristo n’Agya ase, </content>
        </verse>
        <verse num="4">
            <content> ɛfiri sɛ yɛate mo Kristo Yesu mu gyidie ne mo dɔ a mode dɔ ahotefoɔ nyinaa, </content>
        </verse>
        <verse num="5">
            <content>ɛsiane anidasoɔ a ɛda hɔ ma mo wɔ ɔsoro, ɛno na monam asɛmpa nokwasɛm so dii kan teɛ. </content>
        </verse>
        <verse num="6">
            <content>Asɛmpa no na aba mo nkyɛn, sɛdeɛ ɛwɔ wiase nyinaa nso, na ɛreso aba na ɛkɔ so nyini, sɛdeɛ ɛteɛ wɔ mo mu nso firi da a moteeɛ na mohunuu Nyankopɔn adom nokorɛ mu no, </content>
        </verse>
        <verse num="7">
            <content> sɛdeɛ mosuaeɛ nso firii yɛn awurakwaa dɔfo Epafra a ɔyɛ mo Kristo somfo nokwafoɔ </content>
        </verse>
        <verse num="8">
            <content>a wabɛyi mo honhom mu dɔ akyerɛ yɛn nso nkyɛn no.</content>
            <content> </content>
        </verse>
        <verse num="9">
            <content> </content>
            <content> Yei nti yɛn nso, ɛfiri da a yɛteeɛ no, yɛnnyaee mo tiri so mpaebɔ ne nkotosrɛ, sɛ ne pɛ mu nimdeɛ nhyɛ mo ma, honhom nyansa ne nteaseɛ nyinaa mu, </content>
        </verse>
        <verse num="10">
            <content> na moanante sɛdeɛ ɛfata Awurade na ɛsɔ n’ani koraa, na moaso adwuma pa nyinaa mu aba, na moanyini akɔ Nyankopɔn ho nimdeɛ mu. </content>
        </verse>
        <verse num="11">
            <content>Na ama wɔde tumi nyinaa ahyɛ mo den, sɛdeɛ n’animuonyam tumidie teɛ no, akɔ boasetɔ ne abodwokyɛre nyinaa mu wɔ anigyeɛ mu, </content>
        </verse>
        <verse num="12">
            <content> na yɛada Agya a wama yɛafata ahotefoɔ apɛgyadeɛ no fafafoɔ wɔ hann mu no ase, </content>
        </verse>
        <verse num="13">
            <content> sɛ wayi yɛn afiri sum tumi ase de yɛn aba ne Dɔba no ahennie mu. </content>
        </verse>
        <verse num="14">
            <content> Ɔno mu na yɛanya ɔgyeɛ ne bɔne fakyɛ.</content>
            <content> </content>
        </verse>
        <verse num="15">
            <content> </content>
            <content> Ɔno ara na ɔyɛ Onyankopɔn a wɔnhu no no nsɛso ne abɔdeɛ nyinaa farebae, </content>
        </verse>
        <verse num="16">
            <content> ɛfiri sɛ ne mu na wɔbɔɔ nnoɔma nyinaa, deɛ ɛwɔ soro ne deɛ ɛwɔ asase soɔ, deɛ wɔhunu ne deɛ wɔnhunu, nhennwa oo, wuradie oo, mpaninnie oo, tumidie oo, nnoɔma no nyinaa, wɔnam ne so na ɛbɔeɛ, na wɔbɔ maa no. </content>
        </verse>
        <verse num="17">
            <content> Na ɔno na ɔyɛ adeɛ nyinaa kannifoɔ, na nnoɔma nyinaa atim wɔ ne mu.</content>
            <content> </content>
        </verse>
        <verse num="18">
            <content> </content>
            <content> Na ɔno ne nipadua a ɛyɛ asafo no tire; ɔno ne mfitiaseɛ, awufosɔreɛ mu farebae, sɛ ɔnnyɛ ade nyinaa mu kannifoɔ. </content>
        </verse>
        <verse num="19">
            <content> Ɛfiri sɛ ɛsɔɔ Nyankopɔn ani sɛ ne mayɛ nyinaa bɛtena ne mu, </content>
        </verse>
        <verse num="20">
            <content> na ɔnam ne so apata Onyankopɔn ne nnoɔma nyinaa ntam koraa. Ɛne sɛ, ɔnam n’asɛnnua ho mogya so ayɛ asomdwoeɛ nam ɔno ara so apata nnoɔma nyinaa, asase so deɛ oo, ɔsoro deɛ oo, ne Onyankopɔn ntam.</content>
            <content> </content>
        </verse>
        <verse num="21">
            <content> </content>
            <content> Na mo nso a anka moyɛ atuatefoɔ ne atamfoɔ, adwene fam ne nnwuma bɔne mu no, </content>
        </verse>
        <verse num="22">
            <content> afei ɔnam owuo so apata mo ne no ntam wɔ ne honam nipadua mu, sɛ ɔde mo bɛsi hɔ sɛ nnipa kronkron a wɔnni dɛm a asɛm bi nni wɔn ho wɔ n’anim; </content>
        </verse>
        <verse num="23">
            <content>nanso gye sɛ mokɔ so ara tena gyidie no mu, gyina mo fapem no so pintinn a momma wɔntwe mo mfiri asɛmpa no anidasoɔ a moteeɛ a wɔaka no wiase abɔdeɛ nyinaa mu, a me Paulo mayɛ ho somfoɔ no ho.</content>
            <content> </content>
        </verse>
        <verse num="24">
            <content> </content>
            <content> Afei m’ani gye amaneɛ a mehunu mema mo no mu, na mehyɛ Kristo amanehunu, deɛ aka no ananmu, wɔ me honam mu mema ne nipadua a ɛyɛ asafo no </content>
        </verse>
        <verse num="25">
            <content>a mayɛ ne somfoɔ, sɛdeɛ Nyankopɔn fiehwɛdwuma no teɛ. Yei na wɔde ama me wɔ mo famu, sɛ mehyɛ Nyankopɔn asɛm no ma. </content>
        </verse>
        <verse num="26">
            <content> Aane, ahuntasɛm no a ɛfiri mmeresanten ne awoɔ ntoatoasoɔ so huntaeɛ no, afei wayi no adi akyerɛ n’ahotefoɔ. </content>
        </verse>
        <verse num="27">
            <content> Onyankopɔn pɛ sɛ ɔma n’ahotefoɔ hunu ahuntasɛm yi animuonyam ahonya wɔ amanaman mu, a ɛne Kristo a ɔwɔ mo mu, animuonyam anidasoɔ no. </content>
        </verse>
        <verse num="28">
            <content> Ɔno na yɛbɔ no dawuro, yɛkasa kyerɛ onipa biara, na yɛkyerɛkyerɛ ankorankorɛ biara nyansa nyinaa mu, sɛ yɛde obiara bɛsi hɔ pɛpɛɛpɛ Kristo mu. </content>
        </verse>
        <verse num="29">
            <content>Ɛno ho nso na meyɛ adwuma mebrɛ, na medi aperepereɛ, sɛdeɛ n’ahoɔden adwuma a ɔyɛ no me mu tumi soɔ no teɛ.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Rom 1.7</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Efe 1.15</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Kol 4.12</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Efe 1.16-17 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Efe 4.1; Flp 1.27; 1 Ko 1.5</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Efe 1.11</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Kol 2.15</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Efe 1.7</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Heb 1.3 </content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Yoh 1.3; 1.10</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Mmb 8.25-27</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Efe 1.22; Aso 26.23; Adi 1.5 </content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Kol 2.9; Yoh 1.16</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Efe 1.10; 1 Yoh 2.2</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Efe 2.12; 4.18; Rom 5.10 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Efe 5.27</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Efe 3.13 </content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Rom 16.25-26</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: 1 Ti 1.1</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Kol 1.22</content>
        </note>
    </chapter>
    <chapter num="2">
        <verse num="1">
            <content>Na mepɛ sɛ mohunu aperepereɛ denden a medi no mo ne wɔn a wɔwɔ Laodikea ne wɔn a wɔnhunu m’anim ɔhonam mu nyinaa ho, </content>
        </verse>
        <verse num="2">
            <content>sɛ wɔnnya deɛ ɛka wɔn akoma to wɔn yam, ɛne sɛ wɔnyɛ baako ɔdɔ mu, nnya nteaseɛ a wɔasi so dua ahonya nyinaa, na wɔahunu Nyankopɔn ahuntasɛm a ɛne Kristo no mu. </content>
        </verse>
        <verse num="3">
            <content> Ɔno mu na wɔde nyansa ne nimdeɛ agyapadeɛ nyinaa akora.</content>
            <content> </content>
        </verse>
        <verse num="4">
            <content> </content>
            <content> Na meka yei na obi amfa nnaadaasɛm anto mo bradɛ. </content>
        </verse>
        <verse num="5">
            <content> Na sɛ menni hɔ wɔ honam mu mpo a, me ne mo wɔ hɔ honhom mu, na m’ani gye sɛ mehunu mo kwan a mogyina soɔ ne mo gyidie a ɛkɔ Kristo mu tim a atim no.</content>
            <content> </content>
        </verse>
        <verse num="6">
            <content>Enti sɛdeɛ mogyee Awurade Kristo Yesu no, monnante ne mu saa ara, </content>
        </verse>
        <verse num="7">
            <content> sɛ wɔn a wɔagye nhini, na wɔde wɔn asi ne soɔ, na wɔayɛ den gyidie mu, sɛdeɛ wɔkyerɛkyerɛɛ mo no, na wɔboro so, aseda mu.</content>
            <content> </content>
        </verse>
        <verse num="8">
            <content> </content>
            <content> Monhwɛ yie na obi amfa nyansapɛ ne nnaadaa hunu a ɛnam nnipa atetesɛm ne wiase honhom mu nsɛm nkyerɛkyerɛ soɔ, na ɛnnam Kristo so, ammɛfa mo nnommum; </content>
        </verse>
        <verse num="9">
            <content> ɛfiri sɛ Kristo mu na Onyame ankasa mayɛ nyinaa teɛ nipadua mu, </content>
        </verse>
        <verse num="10">
            <content> na moayɛ ma wɔ ne mu: Ɔno na ɔyɛ mpaninnie ne tumidie nyinaa ti, </content>
        </verse>
        <verse num="11">
            <content> ɔno mu na wɔatwa mo twetia a wɔamfa nsa antwa, na deɛ ɛwɔ honam nipadua mu a wɔyi gu hɔ no, wɔayi no wɔ Kristo twetiatwa mu. </content>
        </verse>
        <verse num="12">
            <content> Na wɔasie mo ne no wɔ asubɔ mu, na ne mu na mo ne no nso anyane. Ɛnam gyidie a ɛwɔ Onyankopɔn a ɔnyanee no firii awufoɔ mu no tumi adwuma so.</content>
            <content> </content>
        </verse>
        <verse num="13">
            <content> </content>
            <content> Na mo a anka moyɛ awufoɔ, ɛsiane mo mfomsoɔ ne mo honam a twetiatwa nni mu no nti, wama mo ne no anya nkwa bi, sɛ ɔnam adom so de mfomsoɔ nyinaa akyɛ yɛn, </content>
        </verse>
        <verse num="14">
            <content> na wapepa ahyɛdeɛ no mu atwerɛ a ɛtia yɛn no, na ɔde akɔbɔ asɛnnua ho de ayi afiri kwan mu, </content>
        </verse>
        <verse num="15">
            <content> na watu mpaninnie ne tumidie agu ayi wɔn adi akyerɛ pefee wɔ badwam de adi wɔn so nkonim wɔ mu.</content>
            <content> </content>
        </verse>
        <verse num="16">
            <content> </content>
            <content> Enti mommma obi mmmu mo atɛn aduane anaa anonneɛ anaa afahyɛ anaa ɔsrane foforɔ anaa home nna fam, </content>
        </verse>
        <verse num="17">
            <content> na yeinom yɛ nnoɔma a ɛbɛba no ho mfonini bi ara, na deɛ ɛdi mu ara ankasa no ne Kristo. </content>
        </verse>
        <verse num="18">
            <content> Mommma obi mfa anisoɔ ahobrɛaseɛ ne abɔfosom mmma nkonimboɔ no mmɔ mo, sɛ ɔkura nnoɔma a wahunu pɛn mu, na ɔhoran kwa wɔ ne honam adwene mu, </content>
        </verse>
        <verse num="19">
            <content> nanso ɔnsɔ tire no a nipadua no nyinaa firi mu nam akwaa ne ntini biara so nya aduane na wɔtoatoa mu nyini wɔ nyini a ɛfiri Nyankopɔn mu no.</content>
            <content> </content>
        </verse>
        <verse num="20">
            <content> </content>
            <content> Enti sɛ mo ne Kristo anya awu afiri wiase honhom mu nsɛm nkyerɛkyerɛ ho a, adɛn nti na mode ahyɛdeɛ to mo ho soɔ sɛdeɛ moda so te wiase </content>
        </verse>
        <verse num="21">
            <content>sɛ: Nsɔ mu, nka nhwɛ, mfa wo nsa nka! </content>
        </verse>
        <verse num="22">
            <content> Saa nnoɔma yi nyinaa yɛ deɛ ɛkyerɛ nnoɔma hunu wɔ nnipa ahyɛdeɛ ne nkyerɛkyerɛ famu nko. </content>
        </verse>
        <verse num="23">
            <content> Deɛ nnoɔma yi yɛ ara ne sɛ, ɛkyerɛ nyansa wɔ anisoɔ som ne ahobrɛaseɛ ne atirimuɔden a wɔyɛ no honam so deɛ, na yeinom nyinaa mfa mfasoɔ mma na mmom ne nyinaa yɛ deɛ ɛhyɛ honam akɔnnɔ ma.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: 1 Ko 1.24; 1.30</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Rom 16.18 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: 1 Ko 5.3; 14.40</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Efe 3.17; 2.22</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Kol 2.20 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Yoh 1.14; 1.16</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Efe 1.21</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 1 Pe 3.21; Rom 2.29</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Rom 6.4; Kol 3.1</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Efe 2.1; 2.5 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Efe 2.15</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Kol 1.13</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Rom 14.1-12 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Heb 8.5; 10.1</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Kol 2.23</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Efe 4.15-16</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Gal 4.3; 4.9 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Yes 29.13; Mat 15.9</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Rom 13.14; 1 Ti 4.3</content>
        </note>
    </chapter>
    <chapter num="3">
        <verse num="1">
            <content> </content>
            <content> Enti sɛ moanya ne Kristo anyane a, monhwehwɛ deɛ ɛwɔ soro, deɛ Kristo teɛ hɔ, wɔ Nyankopɔn nifa. </content>
        </verse>
        <verse num="2">
            <content> Monnwene deɛ ɛwɔ soro, na ɛnyɛ deɛ ɛwɔ asase soɔ. </content>
        </verse>
        <verse num="3">
            <content> Na moawu, na wɔde mo nkwa aka Kristo ho ahunta Nyankopɔn mu; </content>
        </verse>
        <verse num="4">
            <content> na da a Kristo a ɔne yɛn nkwa bɛyi ne ho adie no, ɛno na wɔbɛyi mo nso ne no adie animuonyam mu.</content>
            <content> </content>
        </verse>
        <verse num="5">
            <content> </content>
            <content> Enti monkum mo akwaa a ɛwɔ asase soɔ no, adwamammɔ, efideɛyɛ, akɔnnɔ nhyɛsoɔ, akɔnnɔ bɔne ne anibereɛ a ɛyɛ abosonsom. </content>
        </verse>
        <verse num="6">
            <content> Yeinom na ɛde Nyankopɔn abufuo ba, [wɔ asoɔdenfoɔ mma so]</content>
            <note_ref>1</note_ref>
            <content> </content>
        </verse>
        <verse num="7">
            <content>ɛno na akane a mote mu no, mo nso monantee wɔ mu.</content>
            <content> </content>
        </verse>
        <verse num="8">
            <content> </content>
            <content> Na afei mo deɛ, monyi abufuo, koko bɔne, bɔnepɛ, abususɛm, ne aniwusɛm nyinaa mfiri mo anomu ngu. </content>
        </verse>
        <verse num="9">
            <content> Monnnidi atorɔ nnkyerɛkyerɛ mo ho, ɛfiri sɛ moayi onipa dada no ne ne nneyɛɛ agu, </content>
        </verse>
        <verse num="10">
            <content> na moahyɛ onipa foforɔ a wɔayɛ no foforɔ aba nimdeɛ mapa mu a ɛgyina deɛ ɔbɔɔ no no suban soɔ; </content>
        </verse>
        <verse num="11">
            <content> faako a Helani ne Yudani, twetiatwa ne momonotoyɛ, ɔpɔtɔni, Skiteni, akoa anaa ɔdehyeɛ bi nni hɔ bio, na mmom Kristo ne ade nyinaa wɔ wɔn nyinaa mu no.</content>
            <content> </content>
        </verse>
        <verse num="12">
            <content> </content>
            <content> Enti ɛnam sɛ moyɛ nnipa a Onyankopɔn ayi mo, ahotefoɔ ne adɔfo yi, monhyɛ timmɔborɔ, ayamyɛ, ahobrɛaseɛ adwene, ɔdwoɔ ne abodwokyɛre. </content>
        </verse>
        <verse num="13">
            <content> Na sɛ obi ne obi nya asɛm bi a, monhunu mmema mo ho, na momfa nkyekyɛ mo ho; sɛdeɛ Awurade de akyɛ mo no, sɛdeɛ mo nso monyɛ ne no. </content>
        </verse>
        <verse num="14">
            <content> Na yeinom nyinaa so na monhyɛ ɔdɔ a ɛka nnoɔma nyinaa bɔ mu ma ɛwie pɛyɛ no nguo. </content>
        </verse>
        <verse num="15">
            <content> Na momma Kristo asomdwoeɛ nni hene wɔ mo akoma mu, ɛno mu nso na wɔafrɛ mo aba, nipadua baako mu; na monnyɛ bonniayɛfoɔ.</content>
            <content> </content>
        </verse>
        <verse num="16">
            <content> </content>
            <content> Momma Kristo asɛm no ntena mo mu bebree, monkyerɛkyerɛ na monkasa nkyerɛ mo ho, nyansa nyinaa mu, momfa sankuo so nnwom, ne ayeyie, nnwom ne honhom mu nnwom nto dwom ɔdɛ so wɔ mo akoma mu mma Onyankopɔn. </content>
        </verse>
        <verse num="17">
            <content> Na biribiara a moyɛ no, kasa mu oo! nneyɛɛ mu oo! monyɛ ne nyinaa Awurade Yesu din mu mfa ne so nna Agya Nyankopɔn ase.</content>
            <content> </content>
        </verse>
        <verse num="18">
            <content>Ɛyerenom, mommrɛ mo ho ase mma mo kununom, sɛdeɛ ɛsɛ wɔ Awurade mu. </content>
        </verse>
        <verse num="19">
            <content> Okununom, monnɔ mo yerenom, na monnhyɛ wɔn ahometeɛ. </content>
        </verse>
        <verse num="20">
            <content>Mma, montie mo awofoɔ asɛm nnoɔma nyinaa mu, na yei na ɛsɔ Awurade ani. </content>
        </verse>
        <verse num="21">
            <content>Agyanom, monnhyɛ mo mma abufuo, na wɔn abam ammu. </content>
        </verse>
        <verse num="22">
            <content>Nkoa, montie mo honam fam wuranom asɛm nnoɔma nyinaa mu, ɛnyɛ anisoɔ som mu, sɛ wɔn a wɔsɔ nnipa ani, na mmom akoma kronn mu, sɛ wɔn a wɔsuro Awurade. </content>
        </verse>
        <verse num="23">
            <content>Na adwuma biara a moyɛ no, momfiri akoma mu nyɛ no sɛ moyɛ ma Awurade na monyɛ mma nnipa, </content>
        </verse>
        <verse num="24">
            <content>ɛfiri sɛ monim sɛ Awurade nsam na mobɛnya apɛgyadeɛ sɛ akatua, na Awurade Kristo na mosom no. </content>
        </verse>
        <verse num="25">
            <content> Na deɛ ɔyɛ deɛ ɛntene no bɛnya deɛ ɛntene a ɔyɛeɛ no so akatua, na nnipa animhwɛ nni mu.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Kol 2.12 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Mat 6.33</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Rom 6.2</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: 1 Ko 15.43</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Rom 6.6; 8.13 </content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Efe 5.6</content>
        </note>
        <note num="1">
            <content kind="REF_VERSE_START">6</content>
            <content> </content>
            <content>Tete atwerɛfoɔ a wɔgye wɔn tom binom mfa yei nka ho.</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Efe 4.31; 4.29 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Efe 4.25; 4.22</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Efe 4.24; Gye 1.27</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Gal 3.28</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: 1 Pe 2.9 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Mat 6.14; Efe 4.2; 4.32</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Rom 13.8; 13.10</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Flp 4.7; 1 Ko 12.13; 12.27</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Efe 5.19 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: 1 Ko 10.31</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: 1 Pe 3.7</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Rom 2.11</content>
        </note>
    </chapter>
    <chapter num="4">
        <verse num="1">
            <content> </content>
            <content> Awuranom, momfa deɛ ɛtene, na ɛyɛ pɛ mma nkoa, ɛfiri sɛ monim sɛ mo nso mowɔ owura wɔ ɔsoro.</content>
            <content> </content>
        </verse>
        <verse num="2">
            <content> </content>
            <content> Monkura mpaebɔ mu ara, na momfa aseda nwɛn wɔ mu. </content>
        </verse>
        <verse num="3">
            <content> Na mommɔ mpaeɛ mma yɛn nso bi, na Onyankopɔn nhini asɛm no pono mma yɛn, na yɛaka Kristo ahuntasɛm a enti meda afiase yi, </content>
        </verse>
        <verse num="4">
            <content>na mayi no adi, sɛdeɛ ɛsɛ me sɛ mekasa. </content>
        </verse>
        <verse num="5">
            <content> Monnante nyansam wɔ ananafoɔ mu, na monnsɛe mo berɛ kwa. </content>
        </verse>
        <verse num="6">
            <content> Momma mo kasa ho mmra nyam daa a nkyene wɔ mu, na moahunu sɛdeɛ ɛsɛ sɛ mobua obiara.</content>
            <content> </content>
        </verse>
        <verse num="7">
            <content>Tihiko, onua dɔfo a ɔyɛ ɔsomfoɔ nokwafoɔ ne m’awurakwaa Awurade mu no bɛba abɛka mo me ho nsɛm nyinaa. </content>
        </verse>
        <verse num="8">
            <content> Yei ara nti na masoma no mo nkyɛn, na moate yɛn ho asɛm, na wakyekyere mo werɛ, </content>
        </verse>
        <verse num="9">
            <content> na mede Onesimo, onua nokwafoɔ dɔfo a ɔfiri mo mu no, mekaa ne ho; wɔn na wɔbɛma moate ɛha nsɛm nyinaa.</content>
            <content> </content>
        </verse>
        <verse num="10">
            <content> </content>
            <content> Aristarko, me yɔnko dommum ne Barnaba wɔfase Marko a monyaa ne ho nkra no, (sɛ ɔba mo nkyɛn a, monnye no fɛ so). </content>
        </verse>
        <verse num="11">
            <content>Na afei, Yesu a wɔfrɛ no Yusto, wɔn a wɔfiri twetiatwa mu no, kyea mo. Yeinom nko ne me yɔnko adwumayɛfoɔ Nyankopɔn ahennie no fam, na wɔayɛ me awerɛkyekyerɛ.</content>
            <content> </content>
        </verse>
        <verse num="12">
            <content> </content>
            <content> Kristo Yesu akoa Epafra a ɔfiri mo mu no kyea mo. Daa odima ma mo dendeenden wɔ mpaebɔ mu, sɛ monnyina hɔ pɛpɛɛpɛ, na moayɛ ma Nyankopɔn apɛdeɛ nyinaa mu. </content>
        </verse>
        <verse num="13">
            <content>Na medi no ho adanseɛ sɛ ɔbɔ mmɔden pii ma mo ne wɔn a wɔwɔ Laodikea ne wɔn a wɔwɔ Hierapoli. </content>
        </verse>
        <verse num="14">
            <content> Luka, oduyɛfoɔ dɔfo no, ne Dema kyea mo.</content>
            <content> </content>
        </verse>
        <verse num="15">
            <content>Monkyea anuanom a wɔwɔ Laodikea ne Nimfa ne asafo a ɛwɔ ne fie no. </content>
        </verse>
        <verse num="16">
            <content>Na sɛ wɔkenkan nwoma yi wɔ mo mu wie a, momma wɔnkɔkenkan no Laodikeafoɔ asafo no mu bi, na mo nso monkenkan deɛ ɛfiri Laodikea no. </content>
        </verse>
        <verse num="17">
            <content> Na monka nkyerɛ Arkipo sɛ: Hwɛ ɔsom a woanya no Awurade mu no so na woayɛ no pɛpɛɛpɛ.</content>
            <content> </content>
        </verse>
        <verse num="18">
            <content> </content>
            <content> Me nkyea a me Paulo mede me nsa metwerɛ nie. Monkae me mpokyerɛ no. Adom nka mo nyinaa.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Lew 25.43; 25.53 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: 1 Te 5.17 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Rom 15.30; Efe 6.19; 2 Te 3.1; 1 Ko 16.9</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Efe 5.15-16; 1 Te 4.12</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Efe 4.29; Mar 9.50</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Efe 6.22</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Flm 10</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Aso 19.29; 27.2 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Kol 1.7 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: 2 Ti 4.10-11; Flm 24</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Flm 2</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 1 Ko 16.21; 2 Te 3.17 </content>
        </note>
    </chapter>
</book>
