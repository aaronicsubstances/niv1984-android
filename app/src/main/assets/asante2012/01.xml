<?xml version="1.0" encoding="UTF-8"?>
<book>
    <chapter num="1">
        <verse num="1">
            <content> </content>
            <content> Mfitiaseɛ no Onyankopɔn bɔɔ ɔsoro ne asase. </content>
        </verse>
        <verse num="2">
            <content>Na asase da hɔ hunu a ɛnni bɔbea biara, na esum wɔ ebunu no ani. Na Onyankopɔn honhom butu</content>
            <note_ref>1</note_ref>
            <content> nsuo no ani.</content>
            <content> </content>
        </verse>
        <verse num="3">
            <content> </content>
            <content> Na Onyankopɔn kaa sɛ: Ɛnyɛ hann! Na ɛyɛɛ hann. </content>
        </verse>
        <verse num="4">
            <content>Na Onyankopɔn hunuu hann no sɛ ɛyɛ. Na Onyankopɔn paee hann ne esum no mu. </content>
        </verse>
        <verse num="5">
            <content>Na ɔfrɛɛ hann no sɛ adekyee, ne esum no adesae. Na adeɛ sae, na adeɛ kyee, da a ɛdi kan ne no.</content>
            <content> </content>
        </verse>
        <verse num="6">
            <content>Na Onyankopɔn kaa sɛ: Ewiem mmra, na ɛmmɛpae nsuo no mu. </content>
        </verse>
        <verse num="7">
            <content> Na Onyankopɔn yɛɛ ahunumu ntrɛmu. Na ɔpaee nsuo a ɛwɔ ewiem no aseɛ ne deɛ ɛwɔ ewiem no soɔ no mu. Na ɛyɛɛ saa. </content>
        </verse>
        <verse num="8">
            <content>Na Onyankopɔn frɛɛ ewiem no ɔsoro. Na adeɛ sae, na adeɛ kyee, da a ɛtɔ so mmienu ne no.</content>
            <content> </content>
        </verse>
        <verse num="9">
            <content> </content>
            <content> Na Onyankopɔn kaa sɛ: Nsuo a ɛwɔ ɔsoro aseɛ no mmoaboa ano wɔ faako, na wɔnhunu asase pɛsɛɛ. Na ɛyɛɛ saa. </content>
        </verse>
        <verse num="10">
            <content>Na Onyankopɔn frɛɛ pɛsɛɛ no asase, na nsuo mmoano no, ɔfrɛɛ no ɛpo. Na Onyankopɔn hunuu sɛ ɛyɛ.</content>
            <content> </content>
        </verse>
        <verse num="11">
            <content>Na Onyankopɔn kaa sɛ: Asase mfifiri nwira, mfudeɛ, nnuaba sɛdeɛ wɔn su teɛ wɔ asase so. Na ɛyɛɛ saa. </content>
        </verse>
        <verse num="12">
            <content>Na asase fifirii nwira ne nnuaba sɛdeɛ wɔn su teɛ. Na Onyankopɔn hunuu sɛ ɛyɛ. </content>
        </verse>
        <verse num="13">
            <content>Na adeɛ sae, na adeɛ kyee, da a ɛtɔ so mmiɛnsa ne no.</content>
            <content> </content>
        </verse>
        <verse num="14">
            <content> </content>
            <content> Na Onyankopɔn kaa sɛ: Nkanea mmra ewiem, na ɛmmɛpae awia ne anadwo mu, na ɛnyɛ nsɛnkyerɛnneɛ mma mmerɛ, nna ne mfeɛ nkyekyɛmu. </content>
        </verse>
        <verse num="15">
            <content>Bio, na ɛnyɛ nkanea wɔ ewiem, na ɛnhyerɛn wɔ asase so. Na ɛyɛɛ saa. </content>
        </verse>
        <verse num="16">
            <content> Na Onyankopɔn yɛɛ nkanea akɛseɛ mmienu no, sɛ kɛseɛ no nni adekyeeɛ so, na ketewa no, sɛ ɛnni anadwo so. Ɔyɛɛ nsoromma nso. </content>
        </verse>
        <verse num="17">
            <content>Na Onyankopɔn de sisii ewiem sɛ ɛnhyerɛn wɔ asase so, </content>
        </verse>
        <verse num="18">
            <content>na ɛnni adekyeeɛ ne adesaeɛ so, na ɛmpae hann ne esum no mu. Na Onyankopɔn hunuu sɛ ɛyɛ. </content>
        </verse>
        <verse num="19">
            <content>Na adeɛ sae, na adeɛ kyee, da a ɛtɔ so nnan ne no.</content>
            <content> </content>
        </verse>
        <verse num="20">
            <content>Na Onyankopɔn kaa sɛ: Nsuo no nnɔre abɔdeɛ a ɛte aseɛ pii, na ntakraboa ntu mfa asase so wɔ ewiem. </content>
        </verse>
        <verse num="21">
            <content>Na Onyankopɔn bɔɔ nsuboa akɛseɛ ne nketewa ahodoɔ sɛdeɛ wɔn su teɛ; ne ntakraboa nyinaa sɛdeɛ wɔn su teɛ. Na Onyankopɔn hunuu sɛ ɛyɛ. </content>
        </verse>
        <verse num="22">
            <content>Na Onyankopɔn hyiraa wɔn sɛ: Monwo, na monnɔ, na monyɛ ɛpo mu ma, na ntakraboa nnɔɔso asase so. </content>
        </verse>
        <verse num="23">
            <content>Na adeɛ sae, na adeɛ kyee, da a ɛtɔ so nnum ne no.</content>
            <content> </content>
        </verse>
        <verse num="24">
            <content>Na Onyankopɔn kaa sɛ: Abɔdeɛ a ɛtete aseɛ mfiri asase mu mmra, sɛdeɛ wɔn su teɛ: Ntɔteboa a ɛwɔ fie ne wiram ne mmoa a wɔwea ne asase so mmoadoma, sɛdeɛ wɔn su teɛ. Na ɛyɛɛ saa. </content>
        </verse>
        <verse num="25">
            <content>Na Onyankopɔn yɛɛ asase so mmoadoma, ntɔteboa ne mmoa a wɔwea fam nyinaa sɛdeɛ wɔn su teɛ. Na Onyankopɔn hunuu sɛ ɛyɛ.</content>
            <content> </content>
        </verse>
        <verse num="26">
            <content> </content>
            <content> Na Onyankopɔn kaa sɛ: Momma yɛnyɛ onipa wɔ yɛn suban so sɛ yɛn nsɛsoɔ, na wɔnni ɛpo mu mpataa, ewiem nnomaa, ntɔteboa, ne mmoa a wɔwea asase so nyinaa so.</content>
        </verse>
        <verse num="27">
            <block_quote>
                <content> </content>
                <content> Na Onyankopɔn bɔɔ onipa wɔ ne suban so.</content>
            </block_quote>
            <block_quote kind="LEFT_INDENTED">
                <content>Aane, Nyankopɔn suban so na ɔbɔɔ no,</content>
            </block_quote>
            <block_quote kind="LEFT_INDENTED">
                <content>ɔbarima ne ɔbaa na ɔbɔɔ wɔn.</content>
                <content> </content>
            </block_quote>
        </verse>
        <verse num="28">
            <content> </content>
            <content> Na Onyankopɔn hyiraa wɔn, na ɔka kyerɛɛ wɔn sɛ: Monwo, na monnɔre, na monyɛ asase so ma, na monya so tumi; na monni ɛpo mu mpataa ne ewiem nnomaa ne mmoa a wɔwɔ asase soɔ nyinaa so.</content>
            <content> </content>
        </verse>
        <verse num="29">
            <content>Na Onyankopɔn kaa sɛ: Hwɛ, mede mfudeɛ a ɛwɔ asase ani nyinaa ne nnuaba nyinaa mama mo sɛ ɛnyɛ mo aduane. </content>
        </verse>
        <verse num="30">
            <content>Na asase so mmoadoma nyinaa ne ewiem nnomaa nyinaa ne mmoa a wɔwea asase soɔ nyinaa, mede nhahan mono mama wɔn sɛ wɔnni. Na ɛyɛɛ saa. </content>
        </verse>
        <verse num="31">
            <content>Na Onyankopɔn hunuu deɛ ɔyɛeɛ nyinaa, na hwɛ, ɛyɛ pa ara. Na adeɛ sae, na adeɛ kyee, da a ɛtɔ so nsia ne no.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Dwom 104; Aso 17.24; Adi 4.11; Heb 11.3; Yoh 1.1-3 </content>
        </note>
        <note num="1">
            <content kind="REF_VERSE_START">2</content>
            <content> </content>
            <content kind="STRONG_EM">BUTU: </content>
            <content>Mfonini a Hebri no retwa no te sɛ akokɔbaatan a ɔbutu ne nkosua so rehwɛ sɛ ɛbɛdane mma.</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Dwom 33.9; 2 Ko 4.6 </content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Dwom 19.1</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 2 Pe 3.5; Hiob 38.8-11 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Dwom 74.16 </content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Dwom 136.7-9</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Dwom 8.5-8 </content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Efe 4.24; Gye 2.7, 22; Mat 19.4 </content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Aso 17.26 </content>
        </note>
    </chapter>
    <chapter num="2">
        <verse num="1">
            <content>Na wɔwiee ɔsoro ne asase ne deɛ ɛwɔ mu nyinaa bɔ. </content>
        </verse>
        <verse num="2">
            <content> Na da a ɛtɔ so nson no, na Onyankopɔn awie n’adwuma a ɔyɛeɛ no, na da a ɛtɔ so nson no, ɔhome firii n’adwuma a ɔyɛeɛ nyinaa ho. </content>
        </verse>
        <verse num="3">
            <content> Na Onyankopɔn hyiraa da a ɛtɔ so nson no so, na ɔtee ho, ɛfiri sɛ ɛno mu na ɔhome firii n’adwuma a ɔyɛeɛ wɔ adebɔ mu no nyinaa ho.</content>
            <content> </content>
        </verse>
        <verse num="4">
            <content>Yei ne sɛdeɛ AWURADE Nyankopɔn bɔɔ ɔsoro ne asase. </content>
        </verse>
        <verse num="5">
            <content>Na afuo mu nnua nyinaa nnya mmaa asase so, na afuo mu nhahan nyinaa nnya mfifirii, ɛfiri sɛ na AWURADE Nyankopɔn nnya ntɔɔ nsuo nguu asase no so, na na onipa a ɔbɛdɔ asase nni hɔ. </content>
        </verse>
        <verse num="6">
            <content>Na nsuo firi asase so foroe, na ɛfɔɔ asase ani nyinaa. </content>
        </verse>
        <verse num="7">
            <content> Na AWURADE Nyankopɔn de fam dɔteɛ nwonoo onipa, na ɔhuu nkwa home guu ne hwene mu, na onipa yɛɛ ɔkra teasefoɔ.</content>
            <content> </content>
        </verse>
        <verse num="8">
            <content>Na AWURADE Nyankopɔn yɛɛ turo bi wɔ Eden a ɛwɔ apueeɛ fam, na ɔde onipa a ɔnwonoo no no tenaa hɔ. </content>
        </verse>
        <verse num="9">
            <content> Na AWURADE Nyankopɔn maa nnua ahodoɔ nyinaa a wɔhwɛ a, ɛyɛ fɛ, na ɛyɛ sɛ wɔdie asase no so, ne nkwa dua a ɛsi turo no mfimfini, ne papa ne bɔne ho nimdeɛ dua fifirii asase no so.</content>
            <content> </content>
        </verse>
        <verse num="10">
            <content>Na asuo bi tene firi Eden bɛfɔ turo no, na ɛfiri hɔ ara na emu paapae yɛɛ nsutire nnan. </content>
        </verse>
        <verse num="11">
            <content>Deɛ ɛdi kan no din de Pison, ɛno na ɛkonton twa Hawila asase a sika wɔ soɔ no nyinaa ho hyiae. </content>
        </verse>
        <verse num="12">
            <content>Na asase no so sika yɛ papa. Ɛhɔ na bedola aduhwam ne apopobibireboɔ wɔ. </content>
        </verse>
        <verse num="13">
            <content>Na asuo a ɛtɔ so mmienu no din de Gihon. Ɛno na ɛkonton twa Kus</content>
            <note_ref>1</note_ref>
            <content> asase nyinaa ho hyia. </content>
        </verse>
        <verse num="14">
            <content>Na asuo a ɛtɔ so mmiɛnsa no ne Tigri,</content>
            <note_ref>2</note_ref>
            <content> ɛno na ɛsene wɔ Asiria apueeɛ. Na asuo a ɛtɔ so nnan ne Eufrate.</content>
            <content> </content>
        </verse>
        <verse num="15">
            <content>Na AWURADE Nyankopɔn de onipa no kɔtenaa Eden turom sɛ ɔnnɔ na ɔnwɛn hɔ. </content>
        </verse>
        <verse num="16">
            <content>Na ɔhyɛɛ onipa no sɛ: Turom ha nnua nyinaa, di bi. </content>
        </verse>
        <verse num="17">
            <content> Na mmom papa ne bɔne ho nimdeɛ dua no deɛ, nni; ɛfiri sɛ da a wobɛdi bie no, wuo na wobɛwuo. </content>
        </verse>
        <verse num="18">
            <content> Na AWURADE Nyankopɔn kaa sɛ: Ɛnyɛ sɛ onipa nko tena; mɛyɛ ne nsɛsoɔ boafoɔ mama no.</content>
            <content> </content>
        </verse>
        <verse num="19">
            <content>Na AWURADE Nyankopɔn de dɔteɛ nwonoo wiram mmoadoma, ne ewiem nnomaa nyinaa, na ɔde wɔn baa onipa no nkyɛn sɛ ɔbɛhunu sɛdeɛ ɔbɛfrɛ wɔn. Na deɛ onipa de frɛɛ abɔdeɛ a ɛte aseɛ biara no, ɛno ara ne ne din. </content>
        </verse>
        <verse num="20">
            <content>Na onipa totoo afiemmoa, ewiem nnomaa ne wiram mmoadoma nyinaa din. Nanso onipa deɛ wɔannya ne boafoɔ a ɔfata amma no.</content>
            <content> </content>
        </verse>
        <verse num="21">
            <content>Na AWURADE Nyankopɔn maa nnahɔɔ tɔɔ onipa no so, na ɔdae. Na ɔyii ne mfe mpadeɛ mu baako, na ɔde nam tuaa ananmu. </content>
        </verse>
        <verse num="22">
            <content> Na AWURADE Nyankopɔn de mpadeɛ a ɔyi firii onipa no mu no yɛɛ ɔbaa, na ɔde no brɛɛ onipa no. </content>
        </verse>
        <verse num="23">
            <content>Na onipa no kaa sɛ:</content>
            <block_quote>
                <content>Ampa ara, me nnompe mu dompe,</content>
            </block_quote>
            <block_quote kind="LEFT_INDENTED">
                <content>ne me honam mu nam ankasa nie.</content>
            </block_quote>
            <block_quote>
                <content>Oyi na wɔbɛfrɛ no Ɔbaa,</content>
            </block_quote>
            <block_quote kind="LEFT_INDENTED">
                <content>ɛfiri sɛ Ɔbarima mu na wɔyii no firiiɛ.</content>
                <content> </content>
            </block_quote>
        </verse>
        <verse num="24">
            <content> </content>
            <content> Saa nti na ɔbarima bɛgya n’agya ne na hɔ, na ɔde ne ho akɔbata ne yere ho, na wɔayɛ honam korɔ. </content>
        </verse>
        <verse num="25">
            <content>Na wɔn baanu no deda adagya, ɔbarima no ne ne yere, nanso wɔn ani anwu.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Yoh 5.17; Heb 4.4, 10</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Eks 20.8-11</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: 1 Ko 15.45</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Gye 3.22, 24; Adi 2.7; 22.2</content>
        </note>
        <note num="1">
            <content kind="REF_VERSE_START">13</content>
            <content> </content>
            <content kind="STRONG_EM">KUS: </content>
            <content>Kus yi ara na ebinom frɛ no Etiopia.</content>
        </note>
        <note num="2">
            <content kind="REF_VERSE_START">14</content>
            <content> </content>
            <content kind="STRONG_EM">TIGRI: </content>
            <content>Ɛno ara ne Hidekel wɔ Hebri kasa mu.</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Rom 5.12; 1 Ko 15.21</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Mmb 31.10-31</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: 1 Ko 11.7-9, 12; 1 Ti 2.13</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Mat 19.5-6; Efe 5.28-31 </content>
        </note>
    </chapter>
    <chapter num="3">
        <verse num="1">
            <content> </content>
            <content> Na ɔwɔ yɛ aniteɛ kyɛne wiram mmoadoma a AWURADE Nyankopɔn yɛɛ wɔn nyinaa. Na ɔbisaa ɔbaa no sɛ: Ampa ara sɛ Onyankopɔn aka akyerɛ mo sɛ: Monnni turom ha nnua nyinaa bi? </content>
        </verse>
        <verse num="2">
            <content> Na ɔbaa no buaa ɔwɔ no sɛ: Turom ha nnua aba no, yɛdi bi; </content>
        </verse>
        <verse num="3">
            <content> nanso dua a ɛsi turo no mfimfini no aba deɛ, Onyankopɔn aka sɛ: Monnni bi, nso mommfa mo nsa nnka, na moanwu. </content>
        </verse>
        <verse num="4">
            <content> Na ɔwɔ no ka kyerɛɛ ɔbaa no sɛ: Ɛnyɛ wuo na mobɛwuo; </content>
        </verse>
        <verse num="5">
            <content>na Onyankopɔn nim sɛ da a mobɛdi bie no, mo ani bɛbue, na moayɛ sɛ Onyankopɔn</content>
            <note_ref>1</note_ref>
            <content> ahunu papa ne bɔne.</content>
            <content> </content>
        </verse>
        <verse num="6">
            <content> </content>
            <content> Na ɔbaa no hunuu sɛ dua no yɛ sɛ wɔdie, na ɛyɛ aniwa fɛ, ɛyɛ akɔnnɔ, na ɛbɛte ani, enti ɔtee n’aba bi, na ɔdii, na ɔde bi maa ne kunu a ɔka ne ho no nso, na ɔdii. </content>
        </verse>
        <verse num="7">
            <content> Na wɔn baanu ani buebuee, na wɔhunuu sɛ wɔdeda adagya, enti wɔpempam borɔdɔma ahahan yɛɛ nkatanim fae.</content>
            <content> </content>
        </verse>
        <verse num="8">
            <content> </content>
            <content> Na wɔtee AWURADE Nyankopɔn nka sɛ ɔnam turom hɔ wɔ anwummerɛ mferɛ mu. Na Adam ne ne yere kɔhunta firii AWURADE Nyankopɔn anim wɔ turom hɔ nnua mu. </content>
        </verse>
        <verse num="9">
            <content>Na AWURADE Nyankopɔn frɛɛ Adam, na ɔbisaa no sɛ: Wowɔ he? </content>
        </verse>
        <verse num="10">
            <content>Na ɔse: Metee wo nka wɔ turom hɔ no, mesuroe, ɛfiri sɛ meda adagya, na mehuntae. </content>
        </verse>
        <verse num="11">
            <content>Na ɔbisaa no sɛ: Hwan na ɔka kyerɛɛ wo sɛ woda adagya? Dua a mehyɛɛ wo sɛ nni bie no na woadie yi? </content>
        </verse>
        <verse num="12">
            <content>Na Adam kaa sɛ: Ɔbaa no a wode no bɛkaa me ho no, ɔno na ɔmaa me dua no aba no bie, na mediiɛ. </content>
        </verse>
        <verse num="13">
            <content> Na AWURADE Nyankopɔn ka kyerɛɛ ɔbaa no sɛ: Adɛn na woyɛɛ saa? Na ɔbaa no se: Ɔwɔ no na ɔdaadaa me, maa mediiɛ.</content>
            <content> </content>
        </verse>
        <verse num="14">
            <content> </content>
            <content> Na AWURADE Nyankopɔn ka kyerɛɛ ɔwɔ no sɛ:</content>
            <block_quote>
                <content>Ɛnam sɛ woayɛ yei nti,</content>
            </block_quote>
            <block_quote kind="LEFT_INDENTED">
                <content>wɔadome wo ntɔteboa</content>
            </block_quote>
            <block_quote kind="LEFT_INDENTED">
                <content>ne wiram mmoadoma nyinaa mu.</content>
            </block_quote>
            <block_quote>
                <content>Wo yafunu so na wobɛnanteɛ,</content>
            </block_quote>
            <block_quote kind="LEFT_INDENTED">
                <content>na woadi dɔteɛ</content>
            </block_quote>
            <block_quote kind="LEFT_INDENTED">
                <content>wo nkwa nna nyinaa.</content>
            </block_quote>
        </verse>
        <verse num="15">
            <block_quote>
                <content> </content>
                <content> Na mede ɔtan bɛto wo ne ɔbaa no ntam,</content>
            </block_quote>
            <block_quote kind="LEFT_INDENTED">
                <content>ɛne w’asefoɔ ne n’asefoɔ ntam;</content>
            </block_quote>
            <block_quote>
                <content>ɔno na ɔbɛbɔ wo tire,</content>
            </block_quote>
            <block_quote kind="LEFT_INDENTED">
                <content>na wo nso woaka ne nantin.</content>
                <content> </content>
            </block_quote>
        </verse>
        <verse num="16">
            <content> </content>
            <content> Ɔbaa no deɛ, ɔka kyerɛɛ no sɛ:</content>
            <block_quote>
                <content>Dɔ na mɛma wo yea ne wo nyinsɛn mu brɛ adɔɔso.</content>
            </block_quote>
            <block_quote kind="LEFT_INDENTED">
                <content>Yea mu na wobɛwo mma,</content>
            </block_quote>
            <block_quote>
                <content>na w’ani bɛgyina wo kunu,</content>
            </block_quote>
            <block_quote kind="LEFT_INDENTED">
                <content>na ɔno na ɔbɛdi wo soɔ.</content>
                <content> </content>
            </block_quote>
        </verse>
        <verse num="17">
            <content> </content>
            <content> Na Adam deɛ, ɔka kyerɛɛ no sɛ:</content>
            <block_quote>
                <content>Sɛ woatie wo yere nne,</content>
            </block_quote>
            <block_quote kind="LEFT_INDENTED">
                <content>na woadi dua</content>
            </block_quote>
            <block_quote>
                <content>a mehyɛɛ wo</content>
            </block_quote>
            <block_quote kind="LEFT_INDENTED">
                <content>sɛ nnie no bie nti,</content>
            </block_quote>
            <block_quote>
                <content>wo nti wɔadome asase.</content>
            </block_quote>
            <block_quote kind="LEFT_INDENTED">
                <content>Yea mu na wobɛdidi soɔ wo nkwa nna nyinaa.</content>
            </block_quote>
        </verse>
        <verse num="18">
            <block_quote>
                <content>Na nkasɛɛ ne nnɛnkyɛnse na ɛbɛfifiri ama woɔ,</content>
            </block_quote>
            <block_quote kind="LEFT_INDENTED">
                <content>na woadi afuo mu ahahan.</content>
            </block_quote>
        </verse>
        <verse num="19">
            <block_quote>
                <content> </content>
                <content> W’anim fifire mu</content>
            </block_quote>
            <block_quote kind="LEFT_INDENTED">
                <content>na wobɛdidie</content>
            </block_quote>
            <block_quote>
                <content>de akɔsi sɛ wobɛsane akɔ dɔteɛ mu,</content>
            </block_quote>
            <block_quote kind="LEFT_INDENTED">
                <content>ɛfiri sɛ emu na wɔyii wo firiiɛ;</content>
            </block_quote>
            <block_quote>
                <content>na woyɛ dɔteɛ,</content>
            </block_quote>
            <block_quote kind="LEFT_INDENTED">
                <content>na dɔteɛ mu na wobɛsane akorɔ.</content>
                <content> </content>
            </block_quote>
        </verse>
        <verse num="20">
            <content>Na Adam too ne yere din Hawa, ɛfiri sɛ ɔno na ɔyɛ ateasefoɔ nyinaa na. </content>
        </verse>
        <verse num="21">
            <content>Na AWURADE Nyankopɔn yɛɛ nwoma ntadeɛ maa Adam ne ne yere de hyɛɛ wɔn.</content>
            <content> </content>
        </verse>
        <verse num="22">
            <content> </content>
            <content> Na AWURADE Nyankopɔn kaa sɛ: Hwɛ, onipa no ayɛ sɛ yɛn mu baako, ahunu papa ne bɔne. Na afei, deɛ ɛbɛyɛ na wantene ne nsa ante nkwa dua no nso bi anni antena ase daa nti, </content>
        </verse>
        <verse num="23">
            <content>AWURADE Nyankopɔn tuu no firii Eden turom hɔ sɛ ɔnkɔdɔ asase a wɔfaa no firii mu no. </content>
        </verse>
        <verse num="24">
            <content> Na ɔpamm onipa no, na ɔde Kerubim</content>
            <note_ref>2</note_ref>
            <content> ne ogyaframa afena a ɛdi ahim bɛsii Eden turo no anim apueeɛ fam sɛ wɔnwɛn ɔkwan a ɛde kɔ nkwa dua no ho no.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Adi 12.9; 20.2 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Gye 2.16</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 2.17</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Yoh 8.44</content>
        </note>
        <note num="1">
            <content kind="REF_VERSE_START">5</content>
            <content> </content>
            <content kind="STRONG_EM">ONYANKOPƆN: </content>
            <content>Hebri no asekyerɛ tumi yɛ “anyame”.</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Yak 1.14; 1 Ti 2.14 </content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Gye 2.25</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Yer 23.24 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: 2 Ko 11.3; 1 Ti 2.14</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Yes 65.25 </content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Gal 4.4; 1 Yoh 3.8; Heb 2.14; Rom 16.20; Yoh 14.30; Adi 12.17 </content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Efe 5.22-23; 1 Ti 2.11-12 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Heb 6.8 </content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: 2 Te 3.10; Ɔsɛ 12.7 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Gye 3.5; Adi 22.14 </content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Hes 10</content>
        </note>
        <note num="2">
            <content kind="REF_VERSE_START">24</content>
            <content> </content>
            <content kind="STRONG_EM">KERUBIM: </content>
            <content>Ateasefoɔ bi a wɔwɔ ɔsoro a wɔbɔ nnoɔma kronkron ho ban.</content>
        </note>
    </chapter>
    <chapter num="4">
        <verse num="1">
            <content>Na Adam ne ne yere Hawa daeɛ, na ɔnyinsɛnee, na ɔwoo Kain. Na ɔkaa sɛ: AWURADE adaworoma manya ɔbarima. </content>
        </verse>
        <verse num="2">
            <content>Na ɔwoo ne nua Habel kaa ne ho. Na Habel yɛ odwanhwɛfoɔ, ɛna Kain nso yɛ okuafoɔ. </content>
        </verse>
        <verse num="3">
            <content>Na ɛbaa sɛ nna bi akyiri no, Kain de afuom nnoɔma bɛyɛɛ AWURADE ayɛ. </content>
        </verse>
        <verse num="4">
            <content> Na Habel nso de ne nnwan mu mmakan ne wɔn a wɔadɔre no bi bɛmae. Na AWURADE ani sɔɔ Habel ne n’afɔrebɔdeɛ no, </content>
        </verse>
        <verse num="5">
            <content>nanso Kain ne n’afɔrebɔdeɛ no deɛ, n’ani ansɔ. Kain bo fuu pii, na ɔmunae. </content>
        </verse>
        <verse num="6">
            <content>Na AWURADE bisaa Kain sɛ: Adɛn nti na wo bo afuo na woamuna yi? </content>
        </verse>
        <verse num="7">
            <content> Sɛ woyɛɛ no yie a, anka w’anim rente anaa? Na sɛ woanyɛ no yie enti, bɔne butu ɛpono ano, na w’akyiri kwan na ɛhwehwɛ, nanso di ne so.</content>
            <content> </content>
        </verse>
        <verse num="8">
            <content> </content>
            <content> Na Kain ka kyerɛɛ ne nua sɛ, ma yɛn nkɔ afuom. Na ɛbaa sɛ wɔwɔ afuom no, Kain sɔre tiaa ne nua Habel, na ɔkumm no. </content>
        </verse>
        <verse num="9">
            <content>Na AWURADE bisaa Kain sɛ: Ɛhe na wo nua Habel wɔ? Na ɔse: Mennim, me nua so hwɛfoɔ ne me anaa? </content>
        </verse>
        <verse num="10">
            <content> Na AWURADE se: Ɛdeɛn na woayɛ yi? Wo nua mogya nne reteam frɛ me firi asase so.</content>
            <content> </content>
        </verse>
        <verse num="11">
            <content>Na afei wɔadome wo afiri asase a abue n’ano agye wo nua mogya afiri wo nsam no so. </content>
        </verse>
        <verse num="12">
            <content>Sɛ wodɔ asase a, ɛrenkɔ so mma wo ne nnɔbaeɛ bio na wobɛyɛ ɔkobɔni ne asesabɔni wɔ asase so. </content>
        </verse>
        <verse num="13">
            <content>Na Kain ka kyerɛɛ AWURADE sɛ: Me bɔne so adeɛ so kyɛne sɛ mɛtumi asoa. </content>
        </verse>
        <verse num="14">
            <content> Hwɛ, woapamo me nnɛ afiri asase yi so, na mɛhunta mafiri w’anim, na mayɛ ɔkobɔni ne asesabɔni wɔ asase so, na obiara a ɔbɛhu me no, ɔbɛku me. </content>
        </verse>
        <verse num="15">
            <content>Na AWURADE ka kyerɛɛ no sɛ: Ɛno nti obiara a ɔbɛkum Kain no, wɔbɛtɔ ne so werɛ ahodoɔ nson. Na AWURADE yɛɛ nsɛnkyerɛnneɛ bi maa Kain, na obiara a ɔbɛhu no no anku no. </content>
        </verse>
        <verse num="16">
            <content>Na Kain firii AWURADE anim kɔe, na ɔkɔtenaa Nod asase so wɔ Eden apueeɛ.</content>
            <content> </content>
        </verse>
        <verse num="17">
            <content>Na Kain ne ne yere dae, na ɔnyinsɛnee, na ɔwoo Henok. Na ɔkyekyeree kuro bi, na ɔde ne ba Henok din too kuro no. </content>
        </verse>
        <verse num="18">
            <content>Na Henok woo Irad, na Irad woo Mehuyael. Na Mehuyael woo Metusael, na Metusael woo Lamek.</content>
            <content> </content>
        </verse>
        <verse num="19">
            <content>Na Lamek waree mmaa baanu, ɔbaako din de Ada, na deɛ ɔka ho no din de Sila. </content>
        </verse>
        <verse num="20">
            <content>Na Ada woo Yabal, ɔno na ɔyɛ ntomadan mu ne mmoa ho tenafoɔ agya. </content>
        </verse>
        <verse num="21">
            <content>Na ne nua din de Yubal; ɔno na ɔyɛ asankubɔfoɔ ne mmɛnhyɛnfoɔ nyinaa agya. </content>
        </verse>
        <verse num="22">
            <content>Na Sila nso woo Tubalkain a ɔyɛ kɔbere mfrafraeɛ ne dadeɛ adeɛ nyinaa atomfoɔ agya. Na Tubalkain nuabaa ne Naama.</content>
            <content> </content>
        </verse>
        <verse num="23">
            <content>Na Lamek ka kyerɛɛ ne yerenom sɛ:</content>
            <block_quote>
                <content>Ada ne Sila, montie me nne;</content>
            </block_quote>
            <block_quote kind="LEFT_INDENTED">
                <content>Lamek yerenom, monyɛ aso mma m’asɛm:</content>
            </block_quote>
            <block_quote>
                <content>Mekumm ɔbarima sɛ ɔpiraa me,</content>
            </block_quote>
            <block_quote kind="LEFT_INDENTED">
                <content>mekumm aberanteɛ sɛ ɔboroo me.</content>
            </block_quote>
        </verse>
        <verse num="24">
            <block_quote>
                <content> </content>
                <content> Na sɛ wɔtɔɔ Kain so werɛ mprɛnson a,</content>
            </block_quote>
            <block_quote kind="LEFT_INDENTED">
                <content>Lamek deɛ bɛyɛ aduɔson nson.</content>
                <content> </content>
            </block_quote>
        </verse>
        <verse num="25">
            <content>Na Adam ne ne yere daeɛ bio, na ɔwoo ɔbabarima, na ɔtoo ne din Set (aseɛ ne: Nsiananmu) sɛ: Onyankopɔn de ɔba foforɔ asi me Habel a Kain kumm no no ananmu. </content>
        </verse>
        <verse num="26">
            <content>Na Set nso, wɔwoo ɔba maa no, na ɔtoo ne din Enos. Ɛberɛ no mu na wɔfirii aseɛ bɔɔ AWURADE din sɔree no.</content>
        </verse>
        <note kind="CROSS_REFERENCES">
            <content kind="REF_VERSE_START">4</content>
            <content>: Heb 11.4</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Gal 5.17; Rom 6.12</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 1 Yoh 3.12, 15 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Mat 23.35; Dwom 9.12; Heb 12.24</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Hiob 14.20-22</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Gye 4.15; Mat 18.21-22 </content>
        </note>
    </chapter>
    <chapter num="5">
        <verse num="1">
            <content> </content>
            <content> Adam awoɔ ntoatoasoɔ nie: Da a Onyankopɔn bɔɔ onipa no, ɔbɔɔ no ne suban so. </content>
        </verse>
        <verse num="2">
            <content>Na ɔbɔɔ ɔbarima ne ɔbaa, na ɔhyiraa wɔn. Na ɔtoo wɔn din onipa.</content>
            <content> </content>
        </verse>
        <verse num="3">
            <content> </content>
            <content> Na Adam dii mfirinhyia ɔha aduasa no, ɔwoo ɔbabarima wɔ ne nsɛsoɔ ne ne suban so, na ɔtoo no din Set. </content>
        </verse>
        <verse num="4">
            <content>Na Adam woo Set no akyiri no, ɔdii mfirinhyia ahanwɔtwe, na emu no ɔsane woo mmammarima ne mmammaa. </content>
        </verse>
        <verse num="5">
            <content>Na Adam nna a ɔdiiɛ ansa na ɔrewuo nyinaa yɛ mfeɛ ahankron aduasa.</content>
            <content> </content>
        </verse>
        <verse num="6">
            <content>Na Set dii mfirinhyia ɔha ne nnum na ɔwoo Enos. </content>
        </verse>
        <verse num="7">
            <content>Na Set woo Enos no akyiri no, ɔdii mfeɛ ahanwɔtwe ne nson, na emu no ɔsane woo mmammarima ne mmammaa. </content>
        </verse>
        <verse num="8">
            <content>Na Set nna a ɔdiiɛ ansa na ɔrewuo nyinaa yɛ mfeɛ ahankron ne dummienu.</content>
            <content> </content>
        </verse>
        <verse num="9">
            <content>Na Enos dii mfirinhyia aduɔkron na ɔwoo Kenan. </content>
        </verse>
        <verse num="10">
            <content>Na Enos woo Kenan no akyiri no, ɔdii mfeɛ ahanwɔtwe ne dunum, na emu no ɔsane woo mmammarima ne mmammaa. </content>
        </verse>
        <verse num="11">
            <content>Na Enos nna a ɔdiiɛ ansa na ɔrewuo nyinaa yɛ mfeɛ ahankron ne nnum.</content>
            <content> </content>
        </verse>
        <verse num="12">
            <content>Na Kenan dii mfirinhyia aduɔson na ɔwoo Ma-halalel. </content>
        </verse>
        <verse num="13">
            <content>Na Kenan woo Ma-halalel no akyiri no, ɔdii mfeɛ ahanwɔtwe aduanan, na emu no ɔsane woo mmammarima ne mmammaa. </content>
        </verse>
        <verse num="14">
            <content>Na Kenan nna a ɔdiiɛ ansa na ɔrewuo nyinaa yɛ mfeɛ ahankron ne du.</content>
            <content> </content>
        </verse>
        <verse num="15">
            <content>Na Ma-halalel dii mfirinhyia aduosia nnum na ɔwoo Yared. </content>
        </verse>
        <verse num="16">
            <content>Na Ma-halalel woo Yared no akyiri no, ɔdii mfeɛ ahanwɔtwe aduasa, na emu no ɔsane woo mmammarima ne mmammaa. </content>
        </verse>
        <verse num="17">
            <content>Na Ma-halalel nna a ɔdiiɛ ansa na ɔrewuo nyinaa yɛ mfeɛ ahanwɔtwe aduɔkron nnum.</content>
            <content> </content>
        </verse>
        <verse num="18">
            <content>Na Yared dii mfirinhyia ɔha aduosia mmienu na ɔwoo Henok. </content>
        </verse>
        <verse num="19">
            <content>Na Yared woo Henok akyiri no, ɔdii mfeɛ ahanwɔtwe, na emu no ɔsane woo mmammarima ne mmammaa. </content>
        </verse>
        <verse num="20">
            <content>Na Yared nna a ɔdiiɛ ansa na ɔrewuo nyinaa yɛ mfeɛ ahankron aduosia mmienu. </content>
        </verse>
        <verse num="21">
            <content>Na Henok dii mfirinhyia aduosia nnum na ɔwoo Metusela. </content>
        </verse>
        <verse num="22">
            <content> Na Henok woo Metusela no akyiri no, ɔne Onyankopɔn nantee mfirinhyia ahasa, na emu no ɔsane woo mmammarima ne mmammaa. </content>
        </verse>
        <verse num="23">
            <content>Na Henok nna nyinaa yɛ mfeɛ ahasa aduosia nnum. </content>
        </verse>
        <verse num="24">
            <content> Na Henok ne Onyankopɔn nantee, na wɔanhunu no bio, ɛfiri sɛ Onyankopɔn faa no kɔe. </content>
        </verse>
        <verse num="25">
            <content>Na Metusela dii mfirinhyia ɔha aduɔwɔtwe nson na ɔwoo Lamek. </content>
        </verse>
        <verse num="26">
            <content>Na Metusela woo Lamek no akyiri no, ɔdii mfeɛ ahanson aduɔwɔtwe mmienu, na emu no ɔsane woo mmammarima ne mmammaa. </content>
        </verse>
        <verse num="27">
            <content>Na Metusela nna a ɔdiiɛ ansa na ɔrewuo nyinaa yɛ mfeɛ ahankron aduosia nkron.</content>
            <content> </content>
        </verse>
        <verse num="28">
            <content>Na Lamek dii mfirinhyia ɔha aduɔwɔtwe mmienu no ɔwoo babarima. </content>
        </verse>
        <verse num="29">
            <content> Na ɔtoo ne din Noa, na ɔkaa sɛ: Oyi na ɔbɛkyekyere yɛn werɛ wɔ yɛn nnwuma ne yɛn nsa ano brɛ mu wɔ asase a AWURADE adome no soɔ. </content>
        </verse>
        <verse num="30">
            <content>Na Lamek woo Noa akyiri no, ɔdii mfeɛ ahanum aduɔkron nnum, na emu no ɔsane woo mmammarima ne mmammaa. </content>
        </verse>
        <verse num="31">
            <content>Na Lamek nna a ɔdiiɛ ansa na ɔrewuo nyinaa yɛ mfirinhyia ahanson aduɔson nson. </content>
        </verse>
        <verse num="32">
            <content>Na Noa dii mfirinhyia ahanum no, ɔwoo Sem, Ham ne Yafet.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 1.27-28; Luka 3.38; 1 Be 1.1-4 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Dwom 51.5; 1 Ko 15.49 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Gye 6.9; Yuda 14</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Heb 11.5; 2 Ah 2.11; Yes 57.1-2</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Gye 3.17-19</content>
        </note>
    </chapter>
    <chapter num="6">
        <verse num="1">
            <content> </content>
            <content> Na nnipa firii aseɛ redɔɔso wɔ asase soɔ na wɔwoo mmammaa maa wɔn no, </content>
        </verse>
        <verse num="2">
            <content> Nyankopɔn mma hunuu nnipa mmammaa sɛ wɔn ho yɛ fɛ, na wɔwarewaree wɔn mu biara a wɔpɛ. </content>
        </verse>
        <verse num="3">
            <content> Na AWURADE kaa sɛ: Me honhom rentena onipa mu nkɔsi daa, ɛfiri sɛ wɔyɛ honam, enti ne nna bɛyɛ mfeɛ ɔha aduonu. </content>
        </verse>
        <verse num="4">
            <content> Nna no mu ne akyire no, na abrane akɛseɛ wɔ asase so. Na Nyankopɔn mma kɔɔ nnipa mmammaa ho na wɔwoo mma maa wɔn no, yeinom ne aberempɔn a wɔwɔ din firi tete. </content>
        </verse>
        <verse num="5">
            <content> Na AWURADE hunuu sɛ nnipa bɔne dɔɔso pii wɔ asase so, na wɔn akoma mu nsusuiɛ nyinaa yɛ bɔne nko daa nyinaa. </content>
        </verse>
        <verse num="6">
            <content> Na AWURADE nuu ne ho sɛ ɔyɛɛ onipa wɔ asase soɔ, na ɛyɛɛ no ya n’akomam. </content>
        </verse>
        <verse num="7">
            <content>Na AWURADE kaa sɛ: Mɛpepa nnipa a mabɔ wɔn no afiri asase ani, ampa ara, ɛfiri onipa so kɔsi ntɔteboa ne mmoa a wɔwea ne ewiem nnomaa so, ɛfiri sɛ manu me ho sɛ meyɛɛ wɔn. </content>
        </verse>
        <verse num="8">
            <content>Na Noa deɛ, ɔnyaa adom AWURADE anim.</content>
            <content> </content>
        </verse>
        <verse num="9">
            <content> </content>
            <content> Yei ne Noa ho asɛm: Na Noa yɛ onipa tenenee a ɔyɛ pɛ wɔ ne berɛ so nnipa mu. Noa ne Onyankopɔn nanteeɛ. </content>
        </verse>
        <verse num="10">
            <content>Na Noa woo mmammarima baasa, Sem, Ham, ne Yafet. </content>
        </verse>
        <verse num="11">
            <content>Na asase asɛe wɔ Nyankopɔn anim, na awurukasɛm ahyɛ asase so ma. </content>
        </verse>
        <verse num="12">
            <content> Na Onyankopɔn hunuu asase, na hwɛ, asɛe, ɛfiri sɛ na nnipa nyinaa asɛe wɔn akwan wɔ asase so. </content>
        </verse>
        <verse num="13">
            <content> Na Onyankopɔn ka kyerɛɛ Noa sɛ: Abɔdeɛ nyinaa awieeɛ aba m’anim, ɛfiri sɛ wɔn awurukasɛm ahyɛ asase so ma, na hwɛ, mɛsɛe wɔn ne asase.</content>
            <content> </content>
        </verse>
        <verse num="14">
            <content>Fa ɔwawa yɛ adaka, na yɛ mpia wɔ adaka no mu, na fa ama ka emu ne ɛho. </content>
        </verse>
        <verse num="15">
            <content>Na sɛdeɛ yɛ no nie: Ne ntwemu basafa ɔha aduonum, ne trɛ basafa aduonu nnum, ne korɔn basafa dunum. </content>
        </verse>
        <verse num="16">
            <content>Yɛ adaka no ho mpomma, kɔsi sɛ aka anammɔn baako ne fa na aduru soro, na si adaka no ano pono ne nkyɛn mu, na yɛ nsamsoɔ mmiɛnsa, deɛ ɛdi aseɛ, deɛ ɛdi ntam ne deɛ ɛdi soro. </content>
        </verse>
        <verse num="17">
            <content>Na hwɛ, me, mede nsuyire bɛba asase so mabɛsɛe abɔdeɛ a nkwa home wɔ wɔn mu nyinaa ɔsoro ase; asase so adeɛ nyinaa rebɛwuwu. </content>
        </verse>
        <verse num="18">
            <content>Na me ne wo bɛyɛ apam ato hɔ, na woakɔ adaka no mu, wo ne wo mma, ne wo yere, ne wo mma yerenom. </content>
        </verse>
        <verse num="19">
            <content>Na fa honam a ɛte aseɛ nyinaa mu mmienu mmienu, onini ne ɔbedeɛ, kɔ adaka no mu, na wɔnnya nkwa nka wo ho. </content>
        </verse>
        <verse num="20">
            <content>Nnomaa sɛdeɛ wɔn su teɛ, ne ntɔteboa, sɛdeɛ wɔn su teɛ, ne mmoa a wɔwea asase soɔ nyinaa, sɛdeɛ wɔn su teɛ, wɔn nyinaa mu mmienu mmienu mmra wo nkyɛn, na wɔanya nkwa. </content>
        </verse>
        <verse num="21">
            <content>Na wo deɛ, boaboa aduane nyinaa bi ano kɔ mu, na ayɛ wo ne wɔn aduane. </content>
        </verse>
        <verse num="22">
            <content>Na Noa yɛɛ sɛdeɛ Onyankopɔn hyɛɛ no no nyinaa pɛpɛɛpɛ.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Hiob 1.6—2.1 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Mat 24.28</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 1 Pe 3.20</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Num 13.33</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Gye 8.21</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Yer 18.10; Num 23.19; Dwom 18.26</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Heb 11.7; Gye 5.22, 24 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Dwom 14.2-3</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Amos 8.2</content>
        </note>
    </chapter>
    <chapter num="7">
        <verse num="1">
            <content>Na AWURADE ka kyerɛɛ Noa sɛ: Wo ne wo fiefoɔ nyinaa, monkɔ adaka no mu, ɛfiri sɛ wo na mahu wo sɛ ɔteneneeni m’anim, ɛberɛ yi mu. </content>
        </verse>
        <verse num="2">
            <content> Mmoa a wɔn ho teɛ nyinaa mu, fa nson nson, anini ne abedeɛ. Na mmoa a wɔn ho nteɛ mu, fa mmienu mmienu, onini ne ɔbedeɛ; </content>
        </verse>
        <verse num="3">
            <content>ewiem nnomaa mu nso fa nson nson, anini ne abedeɛ, na wɔn ase nnya nkwa asase nyinaa ani. </content>
        </verse>
        <verse num="4">
            <content>Ɛfiri sɛ aka nnanson na matɔ osuo agu asase so adaduanan awia ne anadwo, na mapepa adeɛ a nkwa wɔ mu a mayɛ nyinaa afiri asase ani. </content>
        </verse>
        <verse num="5">
            <content> Na Noa yɛɛ sɛdeɛ AWURADE hyɛɛ no no nyinaa. </content>
        </verse>
        <verse num="6">
            <content>Ɛberɛ a nsuyire no baa asase soɔ no na Noa adi mfirinhyia ahansia. </content>
        </verse>
        <verse num="7">
            <content> Nsuo a na ɛrebɛyire no nti, Noa ne ne mma, ne ne yere, ne ne mma yerenom kɔɔ adaka no mu. </content>
        </verse>
        <verse num="8">
            <content>Mmoa a wɔn ho teɛ ne mmoa a wɔn ho nteɛ ne nnomaa ne wɔn a wɔwea asase soɔ nyinaa mu </content>
        </verse>
        <verse num="9">
            <content> mmienu mmienu baa Noa nkyɛn adaka no mu, onini ne ɔbedeɛ, sɛdeɛ Onyankopɔn hyɛɛ Noa no. </content>
        </verse>
        <verse num="10">
            <content>Na nnanson akyiri no, nsuyire baa asase so.</content>
            <content> </content>
        </verse>
        <verse num="11">
            <content>Noa dii mfirinhyia ahansia no, bosome a ɛtɔ so mmienu no dadu nnanson soɔ, da no ara, ebunu kɛseɛ no nsuo ani nyinaa paepaee, na ɔsoro mpomma buebuee. </content>
        </verse>
        <verse num="12">
            <content>Na osuo tɔɔ asase so pii adaduanan, awia ne anadwo. </content>
        </verse>
        <verse num="13">
            <content>Saa da yi ara (a nsuyire yi hyɛɛ aseɛ no) mu na Noa ne ne yere, ne ne mma, Sem, Ham ne Yafet, ne ne mma yerenom baasa akɔhyɛ adaka no mu. </content>
        </verse>
        <verse num="14">
            <content>Na mmoadoma nyinaa, ntɔteboa, mmoa a wɔwea asase soɔ, ntuboa nyinaa, sɛdeɛ wɔn su teɛ, </content>
        </verse>
        <verse num="15">
            <content>ne wɔn na ɛkɔɔ mu. Honam a nkwa home wɔ wɔn mu nyinaa mu mmienu mmienu na wɔbaa Noa nkyɛn wɔ adaka no mu. </content>
        </verse>
        <verse num="16">
            <content> Wɔn a ɛbaeɛ no, na wɔyɛ honam nyinaa mu anini ne abedeɛ, sɛdeɛ Onyankopɔn hyɛɛ no no; na AWURADE too no mu.</content>
            <content> </content>
        </verse>
        <verse num="17">
            <content>Na nsuyire no baa asase so adaduanan, na nsuo no yiriiɛ, na ɛmaa adaka no so firii asase so. </content>
        </verse>
        <verse num="18">
            <content>Na nsuo no yirii dodo wɔ asase so; maa adaka no tɛɛ nsuo no ani. </content>
        </verse>
        <verse num="19">
            <content>Na nsuo no boroo so ara wɔ asase so, na ɛkataa mmepɔ nyinaa so. </content>
        </verse>
        <verse num="20">
            <content>Nsuo no boroo so kɔɔ soro basafa nson ne fa na ɛkataa mmepɔ so. </content>
        </verse>
        <verse num="21">
            <content>Na abɔdeɛ a ɛte aseɛ nyinaa, nnomaa, ntɔteboa, wiram mmoa, mmoa a wɔwea asase soɔ, ne nnipa nyinaa; </content>
        </verse>
        <verse num="22">
            <content> wɔn a nkwa home wɔ wɔn mu, na wɔte asase pɛsɛɛ soɔ nyinaa wuwui. </content>
        </verse>
        <verse num="23">
            <content>Na ɔpepaa biribiara a nkwa wom a ɛwɔ asase ani, ɛfiri nnipa so kɔsi ntɔteboa ne mmoa a wɔwea ne ewiem nnomaa so. Na wɔpepaa wɔn firii asase so, na ɛkaa Noa nko ara ne wɔn a wɔne no wɔ adaka no mu no. </content>
        </verse>
        <verse num="24">
            <content>Na nsuo no yirii wɔ asase so nna ɔha aduonum.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Gye 8.20; Lew 11</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Gye 6.22</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: 1 Pe 3.20</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Gye 6.19</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Gye 6.19</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: 2 Pe 3.6; Hiob 22.15-16</content>
        </note>
    </chapter>
    <chapter num="8">
        <verse num="1">
            <content>Na Onyankopɔn kaee Noa ne mmoadoma nyinaa ne ntɔteboa nyinaa a wɔne no wɔ adaka no mu nyinaa. Na Onyankopɔn maa mframa bɔ faa asase so, na nsuo no ano brɛɛ ase. </content>
        </verse>
        <verse num="2">
            <content> Na ebunu no nsuo aniwa sisii, na ɔsoro mpomma mu totoe, maa osuo a ɛfiri soro no gyaee tɔ; </content>
        </verse>
        <verse num="3">
            <content>na nsuo no twe firii asase so ara. Na ɛfiri nna ɔha aduonum akyiri no na na nsuo no so rehwan.</content>
            <content> </content>
        </verse>
        <verse num="4">
            <content>Na ɛda a ɛtɔ so dunson wɔ bosome nson mu no, adaka no kɔsii Ararat mmepɔ so. </content>
        </verse>
        <verse num="5">
            <content>Na nsuo no kɔɔ so twee ara kɔsii bosome a ɛtɔ so du no so; na saa bosome no ara, ne da a ɛdi kan no na mmepɔ atifi dedaa adie.</content>
            <content> </content>
        </verse>
        <verse num="6">
            <content>Na ɛno akyiri adaduanan no, Noa buee adaka no mpomma a ɔyɛeɛ no, </content>
        </verse>
        <verse num="7">
            <content>na ɔsomaa anene. Na ɔfirii adi, na ɔdii akɔneaba de kɔsii sɛ nsuo no wee asase soɔ. </content>
        </verse>
        <verse num="8">
            <content>Na ɔsomaa aburuburo sɛ ɔnkɔhwɛ sɛ nsuo no awe wɔ asase ani anaa. </content>
        </verse>
        <verse num="9">
            <content>Nanso aburuburo no annya ne nan sibea, na ɔsane baa ne nkyɛn adaka no mu, ɛfiri sɛ na nsuo no da so wɔ asase nyinaa ani. Na ɔtenee ne nsa faa no baa ne nkyɛn wɔ adaka no mu. </content>
        </verse>
        <verse num="10">
            <content>Na ɔtwɛn nnanson bio, na ɔsomaa aburuburo firii adaka no mu bio. </content>
        </verse>
        <verse num="11">
            <content>Na aburuburo no baa ne nkyɛn anwummerɛ, na hwɛ, ngo dua ahahan frɔmfrɔm tua n’ano. Noa hunuu sɛ nsuo no awe asase so. </content>
        </verse>
        <verse num="12">
            <content>Na ɔtwɛn nnanson bio no, ɔsomaa aburuburo no; na wansane amma ne nkyɛn bio. </content>
        </verse>
        <verse num="13">
            <content>Na Noa afe a ɛtɔ so ahansia ne baako, bosome a ɛdi kan no da a ɛdi kan no na na nsuo no awe asase soɔ. Na Noa yii suhyɛ no firii adaka no so, na ɔhwɛe, na hwɛ, na asase ani awo. </content>
        </verse>
        <verse num="14">
            <content>Bosome a ɛtɔ so mmienu no da a ɛtɔ so aduonu nson no na na asase so awo koraa.</content>
            <content> </content>
        </verse>
        <verse num="15">
            <content>Na Onyankopɔn kasa kyerɛɛ Noa sɛ: </content>
        </verse>
        <verse num="16">
            <content>Firi adaka no mu, wo ne wo yere, wo mma ne wɔn yerenom a wɔka wo ho; </content>
        </verse>
        <verse num="17">
            <content> mmoadoma a wɔka wo ho nyinaa a ɛfiri honam nyinaa mu, nnomaa ne ntɔteboa ne deɛ ɛwea asase soɔ nyinaa ne wo mfiri adi, na wɔnwo, na wɔnnɔɔso asase so. </content>
        </verse>
        <verse num="18">
            <content> Na Noa ne ne yere, ne ne mma ne wɔn yerenom firii adi; </content>
        </verse>
        <verse num="19">
            <content>mmoadoma nyinaa, wɔn a wɔwea nyinaa ne nnomaa nyinaa, ne deɛ nkwa wɔ mu biara, sɛdeɛ wɔn mmoaban teɛ, firi adaka no mu firii adi.</content>
            <content> </content>
        </verse>
        <verse num="20">
            <content> </content>
            <content> Na Noa sii afɔrebukyia maa AWURADE, na ɔfaa ntɔteboa a wɔn ho teɛ nyinaa mu bi ne nnomaa a wɔn ho teɛ nyinaa mu bi de wɔn bobɔɔ ɔhyeɛ afɔdeɛ wɔ bukyia no so. </content>
        </verse>
        <verse num="21">
            <content> Na AWURADE tee afɔdeɛ no hwam no, ɔkaa no n’akoma mu sɛ: Onipa nti merennome asase bio, ɛfiri sɛ onipa akoma mu adwene yɛ bɔne firi ne mmɔfraase, na merensɛe deɛ ɛte aseɛ nyinaa bio, sɛdeɛ mayɛ yi.</content>
        </verse>
        <verse num="22">
            <block_quote>
                <content> </content>
                <content> Nna a asase wɔ hɔ yi nyinaa,</content>
            </block_quote>
            <block_quote kind="LEFT_INDENTED">
                <content>oguo ne otwa, awɔ ne ahuhuro,</content>
            </block_quote>
            <block_quote>
                <content>asuso ne ɔpɛ, awia ne anadwo</content>
            </block_quote>
            <block_quote kind="LEFT_INDENTED">
                <content>rennyae da.</content>
            </block_quote>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Gye 7.11-12</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Gye 1.22, 28</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: 2 Pe 2.5</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Gye 7.2 </content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Gye 6.5; Dwom 14.3; Hiob 14.4; Mat 15.19; Rom 3.23; Yes 54.9</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Yer 33.20, 25 </content>
        </note>
    </chapter>
    <chapter num="9">
        <verse num="1">
            <content> </content>
            <content> Na Onyankopɔn hyiraa Noa ne ne mma, na ɔka kyerɛɛ wɔn sɛ: Monwo na monnɔɔso, na monhyɛ asase so ma. </content>
        </verse>
        <verse num="2">
            <content>Na mo ho hu ne mo ho suro mmra asase so mmoadoma nyinaa ne ewiem nnomaa nyinaa, deɛ ɛwea fam nyinaa ne ɛpo mu mpataa nyinaa so; mo nsa na wɔde wɔn ahyɛ. </content>
        </verse>
        <verse num="3">
            <content> Deɛ ɛkeka ne ho a ɛwɔ nkwa nyinaa, ɛnyɛ mo aduane; mede ne nyinaa mama mo, sɛdeɛ mede nhahan mono memaa mo no.</content>
            <content> </content>
        </verse>
        <verse num="4">
            <content> </content>
            <content> Nam a ne mogya da so wɔ ne mu nko na monnnie. </content>
        </verse>
        <verse num="5">
            <content> Na onipa biara a ɔka onipa mogya guo no, ne nsam mu na mɛbisa, na aboa mpo ka onipa mogya gu a mɛbisa afiri ne nsam.</content>
        </verse>
        <verse num="6">
            <block_quote>
                <content> </content>
                <content> Deɛ ɔhwie onipa mogya guo no,</content>
            </block_quote>
            <block_quote kind="LEFT_INDENTED">
                <content>onipa so na wɔnam bɛhwie ne mogya aguo,</content>
            </block_quote>
            <block_quote>
                <content>ɛfiri sɛ Nyankopɔn suban so</content>
            </block_quote>
            <block_quote kind="LEFT_INDENTED">
                <content>na ɔyɛɛ onipa.</content>
                <content> </content>
            </block_quote>
        </verse>
        <verse num="7">
            <content>Na mo deɛ, monwo na monnɔ, na monnɔɔso wɔ asase so.</content>
            <content> </content>
        </verse>
        <verse num="8">
            <content>Na Onyankopɔn ka kyerɛɛ Noa ne ne mma a wɔka ne ho no sɛ: </content>
        </verse>
        <verse num="9">
            <content> Hwɛ, afei merema m’apam atim hɔ ama mo ne mo asefoɔ a ɛbɛdi mo akyi, </content>
        </verse>
        <verse num="10">
            <content> ɛne akra a ɛtete aseɛ a ɛka mo ho nyinaa, nnomaa, ntɔteboa ne asase so mmoadoma a wɔne mo wɔ hɔ firi adaka no mu nyinaa. </content>
        </verse>
        <verse num="11">
            <content> Na mama me ne mo apam yi agyina hɔ, sɛ meremfa nsuyire mensɛe abɔdeɛ nyinaa bio, na nsuyire remma mmɛsɛe asase bio. </content>
        </verse>
        <verse num="12">
            <content>Na Onyankopɔn kaa sɛ: Apam a merema ada me ne mo ne akra ateasefoɔ a ɛka mo ho nyinaa ntam akɔ nnasanten awoɔ ntoatoasoɔ soɔ no ho nsɛnkyerɛnneɛ nie:</content>
            <content> </content>
        </verse>
        <verse num="13">
            <content>Me nyankontɔn na mede masi mununkum mu, na ayɛ me ne asase ntam apam no ho nsɛnkyerɛnneɛ. </content>
        </verse>
        <verse num="14">
            <content>Na sɛ mede mununkum meba asase so a, wɔbɛhunu nyankontɔn no wɔ mununkum no mu; </content>
        </verse>
        <verse num="15">
            <content>na makae m’apam a ɛwɔ me ne mo, ne abɔdeɛ nyinaa mu ateasefoɔ ntam no, na nsuo annane nsuyire ansɛe abɔdeɛ nyinaa bio. </content>
        </verse>
        <verse num="16">
            <content>Na nyankontɔn no bɛba mununkum mu, na mahwɛ, na mede makae daa apam a ɛwɔ Onyankopɔn ne nnipa ne abɔdeɛ mu ateasefoɔ a ɛwɔ asase soɔ nyinaa no ntam. </content>
        </verse>
        <verse num="17">
            <content>Na Onyankopɔn ka kyerɛɛ Noa sɛ: Yei ne apam a mama no agyina me ne honam a ɛwɔ asase nyinaa ntam no ho nsɛnkyerɛnneɛ.</content>
            <content> </content>
        </verse>
        <verse num="18">
            <content> </content>
            <content> Na Noa mma a wɔfirii adaka no mu firii adie ne Sem, Ham ne Yafet; na Ham ne Kanaan n’agya. </content>
        </verse>
        <verse num="19">
            <content>Yeinom ne Noa mma baasa no. Wɔn mu na nnipa firi petee asase nyinaa soɔ.</content>
            <content> </content>
        </verse>
        <verse num="20">
            <content>Na Noa firii aseɛ yɛɛ kua, na ɔyɛɛ bobeturo. </content>
        </verse>
        <verse num="21">
            <content>Na ɔnom nsa no bi, na ɔboroe, na ɔda ne ntomadan mu a ne ho da hɔ. </content>
        </verse>
        <verse num="22">
            <content> Na Kanaan agya Ham kɔhunuu n’agya adagya mu, na ɔkɔka kyerɛɛ ne nuanom baanu no wɔ adihɔ. </content>
        </verse>
        <verse num="23">
            <content>Na Sem ne Yafet faa ntoma de guu wɔn mmatiri so nam nkyirinkyire de kɔkataa wɔn agya adagya so, na wɔdanee wɔn ani kyerɛɛ akyire, na wɔanhunu wɔn agya adagya mu. </content>
        </verse>
        <verse num="24">
            <content>Na Noa ani so tete firii ne nsaborɔ mu na ɔtee deɛ ne ba kumaa no ayɛ no no, </content>
        </verse>
        <verse num="25">
            <content>ɔkaa sɛ:</content>
            <block_quote>
                <content>Wɔadome Kanaan,</content>
            </block_quote>
            <block_quote kind="LEFT_INDENTED">
                <content>ɔbɛyɛ nkoa mu akoa ama ne nuanom.</content>
                <content> </content>
            </block_quote>
        </verse>
        <verse num="26">
            <content> </content>
            <content> Na ɔkaa nso sɛ:</content>
            <block_quote>
                <content>Nhyira ne Sem Nyankopɔn, AWURADE,</content>
            </block_quote>
            <block_quote kind="LEFT_INDENTED">
                <content>na Kanaan nyɛ wɔn akoa.</content>
            </block_quote>
        </verse>
        <verse num="27">
            <block_quote>
                <content> </content>
                <content> Onyankopɔn mma Yafet ase ntrɛ,</content>
            </block_quote>
            <block_quote kind="LEFT_INDENTED">
                <content>na ɔntena Sem ntomadan mu,</content>
            </block_quote>
            <block_quote kind="LEFT_INDENTED">
                <content>na Kanaan nyɛ wɔn akoa.</content>
                <content> </content>
            </block_quote>
        </verse>
        <verse num="28">
            <content>Na nsuyire akyiri no, Noa tenaa ase mfirinhyia ahasa aduonum. </content>
        </verse>
        <verse num="29">
            <content>Na Noa nna a ɔdiiɛ nyinaa yɛ mfeɛ ahankron aduonum, na ɔwui.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 1.28 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Kol 2.16; Gye 1.29</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Lew 3.17; Deut 12.23 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Eks 21.28-29; Gye 4.11</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Eks 21.12; Lew 24.17; Mat 26.52; Adi 13.10; Gye 1.27 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Gye 6.18</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Hos 2.18</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Gye 8.21-22</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Gye 10.6 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Mmb 30.17</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Rom 9.16 </content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Efe 3.6 </content>
        </note>
    </chapter>
    <chapter num="10">
        <verse num="1">
            <content> </content>
            <content> Na yeinom ne Noa mma Sem, Ham ne Yafet awoɔ ntoatoasoɔ. Na nsuyire no akyi, wɔwoo mma.</content>
            <content> </content>
        </verse>
        <verse num="2">
            <content>Yafet mma nie: Gomer, Magog, Madai, Yawan, Tubal, Mesek ne Tiras. </content>
        </verse>
        <verse num="3">
            <content>Na Gomer mma ne Askenas, Rifat ne Togarma. </content>
        </verse>
        <verse num="4">
            <content>Na Yawan mma ne Elisa, Tarsis, Kitim ne Dodanim. </content>
        </verse>
        <verse num="5">
            <content> Yeinom mu na nsuano amanaman no firi kɔpetee wɔn nsase soɔ, sɛdeɛ wɔn mu biara kasa ne wɔn mmusua teɛ, wɔn amanaman mu.</content>
            <content> </content>
        </verse>
        <verse num="6">
            <content>Na Ham mma ne Kus, Misraim, Put ne Kanaan. </content>
        </verse>
        <verse num="7">
            <content>Na Kus mma ne Seba, Hawila, Sabta, Raama ne Sabteka. Na Raama mma ne Saba ne Dedan.</content>
            <content> </content>
        </verse>
        <verse num="8">
            <content>Na Kus woo Nimrod. Ɔno na ɔdii kan yɛɛ ɔkatakyie wɔ asase soɔ. </content>
        </verse>
        <verse num="9">
            <content>Na ɔyɛ ɔbɔmmɔfoɔ wɔ AWURADE anim; enti na wɔka sɛ: Ɔbɔmmɔfoɔ kɛseɛ a ɔwɔ tumi AWURADE anim te sɛ Nimrod nie. </content>
        </verse>
        <verse num="10">
            <content>Na n’ahennie mfitiaseɛ ne Babel, Erek, Akad ne Kalne a ɛwɔ Sinear asase soɔ. </content>
        </verse>
        <verse num="11">
            <content> Asase no so na ɔfiri kɔɔ Asiria kɔkyekyeree Ninewe ne Rehobot-ir ne Kala, </content>
        </verse>
        <verse num="12">
            <content>ne Resen kuro kɛseɛ a ɛda Ninewe ne Kala ntam no. </content>
        </verse>
        <verse num="13">
            <content>Na Misraim woo Ludim, Anamim, Lehabim, Naftuhim, </content>
        </verse>
        <verse num="14">
            <content>Patrusim, Kasluhim (a Filistifoɔ firii wɔn mu), ne Kaftorim.</content>
            <content> </content>
        </verse>
        <verse num="15">
            <content>Kanaan woo n’abakan Sidon, ne Het, </content>
        </verse>
        <verse num="16">
            <content>Yebusifoɔ, Amorifoɔ, Girgasifoɔ, </content>
        </verse>
        <verse num="17">
            <content>Hiwifoɔ, Arkifoɔ, Sinifoɔ, </content>
        </verse>
        <verse num="18">
            <content>Arwadfoɔ, Semarifoɔ ne Hamatfoɔ. Ɛno akyi na Kanaanfoɔ mmusua peteeɛ. </content>
        </verse>
        <verse num="19">
            <content>Na Kanaanfoɔ hyeɛ firi Sidon kɔduru Gerar de kɔsi Gasa kɔduru Sodom, Gomora, Adma ne Seboim de kɔsi Lasa. </content>
        </verse>
        <verse num="20">
            <content>Yeinom ne Ham mma, sɛdeɛ wɔn mmusua ne wɔn kasa, wɔn nsase ne wɔn amanaman teɛ.</content>
            <content> </content>
        </verse>
        <verse num="21">
            <content> </content>
            <content> Sem a ɔyɛ Yafet nua panin no mu na Eber mma nyinaa firie. </content>
        </verse>
        <verse num="22">
            <content>Sem mma ne Elam, Asur, Arfaksad, Lud ne Aram. </content>
        </verse>
        <verse num="23">
            <content>Na Aram mma ne Us, Hul, Geter ne Mas. </content>
        </verse>
        <verse num="24">
            <content>Na Arfaksad woo Sela, na Sela woo Eber. </content>
        </verse>
        <verse num="25">
            <content> Na Eber woo mma baanu. Deɛ ɔdi kan no din de Peleg,</content>
            <note_ref>1</note_ref>
            <content> ɛfiri sɛ ne nna mu na wɔkyekyɛɛ asase mu; na ne nua din de Yoktan. </content>
        </verse>
        <verse num="26">
            <content>Na Yoktan woo Almodad, Selef, Hasarmawet, Yera, </content>
        </verse>
        <verse num="27">
            <content>Hadoram, Usal, Dikla, </content>
        </verse>
        <verse num="28">
            <content>Obal, Abimael, Saba, </content>
        </verse>
        <verse num="29">
            <content>Ofir, Hawila ne Yobab. Yeinom nyinaa ne Yoktan mma. </content>
        </verse>
        <verse num="30">
            <content>Na wɔn tenabea firi Mesa kɔduru Sefar, apueeɛ bepɔ so. </content>
        </verse>
        <verse num="31">
            <content>Yeinom ne Sem mma, sɛdeɛ wɔn mmusua ne wɔn kasa, wɔn nsase ne wɔn amanaman teɛ. </content>
        </verse>
        <verse num="32">
            <content> Yeinom ne Noa mma mmusua, sɛdeɛ wɔn awoɔ ntoatoasoɔ teɛ wɔ wɔn amanaman mu. Na ɛfiri yeinom mu na nsuyire no akyi amanaman petee asase soɔ.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Be 1.5-23 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Sak 2.11</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Yona 1.2</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Gye 11.10 </content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Gye 11.8</content>
        </note>
        <note num="1">
            <content kind="REF_VERSE_START">25</content>
            <content> </content>
            <content kind="STRONG_EM">PELEG: </content>
            <content>Asekyerɛ ne: </content>
            <content kind="EM">Nkyekyɛmu.</content>
        </note>
        <note kind="CROSS_REFERENCES">
            <content kind="REF_VERSE_START">32</content>
            <content>: Gye 9.1, 19</content>
        </note>
    </chapter>
    <chapter num="11">
        <verse num="1">
            <content>Na asase nyinaa sofoɔ yɛ anokorɔ kasa kasa korɔ. </content>
        </verse>
        <verse num="2">
            <content>Na wɔtuu kwan faa apueeɛ no, wɔhunuu asasetam bi wɔ Sinear asase so, na wɔtenaa hɔ.</content>
            <content> </content>
        </verse>
        <verse num="3">
            <content>Na wɔsesee wɔn ho wɔn ho sɛ: Wiɛ, momma yɛnyɛ ntaayaa, na yɛnto! Na ntaayaa no yɛɛ wɔn aboɔ, na ama yɛɛ wɔn dɔteɛ. </content>
        </verse>
        <verse num="4">
            <content>Ɛnna wɔkaa sɛ: Wiɛ, momma yɛnkyekyere kuro, na yɛnto abantenten a n’atifi bɛduru soro, na yɛmfa nnye din, na yɛanhwete asase nyinaa ani.</content>
            <content> </content>
        </verse>
        <verse num="5">
            <content> </content>
            <content> Na AWURADE siane bɛhwɛɛ kuro ne abantenten a nnipa mma retoɔ no. </content>
        </verse>
        <verse num="6">
            <content>Na AWURADE kaa sɛ: Hwɛ, wɔyɛ ɔman baako, na wɔn nyinaa ka kasa korɔ; na deɛ wɔafiri aseɛ reyɛ nie; na afei, biribiara rentumi nsi wɔn deɛ wɔsusu sɛ wɔbɛyɛ no biara ho kwan. </content>
        </verse>
        <verse num="7">
            <content>Wiɛ, momma yɛnsiane nkɔ hɔ na yɛnkɔyɛ wɔn kasa basabasa, na wɔn mu biara ante ne yɔnko kasa bio. </content>
        </verse>
        <verse num="8">
            <content> Na ɛfiri hɔnom na AWURADE bɔɔ wɔn hwetee asase nyinaa ani, na wɔgyaee kuro no kyekyerɛ. </content>
        </verse>
        <verse num="9">
            <content>Enti na wɔfrɛ hɔ Babel,</content>
            <note_ref>1</note_ref>
            <content> ɛfiri sɛ ɛhɔ na AWURADE yɛɛ asase nyinaa kasa basabasa. Ɛfiri hɔ na AWURADE bɔɔ wɔn hwetee asase nyinaa ani.</content>
            <content> </content>
        </verse>
        <verse num="10">
            <content> </content>
            <content> Yeinom ne Sem awoɔ ntoatoasoɔ: Sem dii mfirinhyia ɔha na ɔwoo Arfaksad, nsuyire no akyiri mfeɛ mmienu. </content>
        </verse>
        <verse num="11">
            <content>Na Sem woo Arfaksad no akyiri no, ɔdii mfeɛ ahanum na ɔwoo mmammarima ne mmammaa. </content>
        </verse>
        <verse num="12">
            <content>Na Arfaksad dii mfirinhyia aduasa nnum na ɔwoo Sela. </content>
        </verse>
        <verse num="13">
            <content>Na ɔwoo Sela no akyi no, ɔdii mfeɛ ahanan ne mmiɛnsa, na ɔwoo mmammarima ne mmammaa. </content>
        </verse>
        <verse num="14">
            <content>Na Sela dii mfirinhyia aduasa na ɔwoo Eber. </content>
        </verse>
        <verse num="15">
            <content>Na Sela woo Eber no akyiri no, ɔdii mfeɛ ahanan ne mmiɛnsa na ɔwoo mmammarima ne mmammaa. </content>
        </verse>
        <verse num="16">
            <content>Na Eber dii mfirinhyia aduasa nnan na ɔwoo Peleg. </content>
        </verse>
        <verse num="17">
            <content>Na ɔwoo Peleg no akyi no, ɔdii mfeɛ ahanan aduasa na ɔwoo mmammarima ne mmammaa. </content>
        </verse>
        <verse num="18">
            <content>Na Peleg dii mfirinhyia aduasa na ɔwoo Reu. </content>
        </verse>
        <verse num="19">
            <content>Peleg woo Reu no akyiri no, ɔdii mfeɛ ahanu ne nkron na ɔwoo mmammarima ne mmammaa. </content>
        </verse>
        <verse num="20">
            <content>Na Reu dii mfirinhyia aduasa mmienu na ɔwoo Serug. </content>
        </verse>
        <verse num="21">
            <content>Na Reu woo Serug no akyiri no, ɔdii mfeɛ ahanu ne nson, na ɔwoo mmammarima ne mmammaa. </content>
        </verse>
        <verse num="22">
            <content>Na Serug dii mfirinhyia aduasa na ɔwoo Nahor. </content>
        </verse>
        <verse num="23">
            <content>Na Serug woo Nahor no akyiri no, ɔdii mfeɛ ahanu na ɔwoo mmammarima ne mmammaa. </content>
        </verse>
        <verse num="24">
            <content>Na Nahor dii mfirinhyia aduonu nkron na ɔwoo Tera. </content>
        </verse>
        <verse num="25">
            <content>Na Nahor woo Tera no akyiri no, ɔdii mfeɛ ɔha ne dunkron na ɔwoo mmammarima ne mmammaa. </content>
        </verse>
        <verse num="26">
            <content>Na Tera dii mfirinhyia aduɔson na ɔwoo Abram, Nahor ne Haran.</content>
            <content> </content>
        </verse>
        <verse num="27">
            <content>Na yeinom ne Tera awoɔ ntoatoasoɔ: Tera woo Abram, Nahor ne Haran, na Haran woo Lot. </content>
        </verse>
        <verse num="28">
            <content>Na Haran wuu n’agya Tera anim, asase a wɔwoo no soɔ no so, ɛne Ur a ɛwɔ Kaldea. </content>
        </verse>
        <verse num="29">
            <content> Na Abram ne Nahor waree yerenom, Abram yere din de Sarai, na Nahor yere din de Milka a ɔyɛ Haran babaa. Na Haran yɛ Milka ne Iska agya. </content>
        </verse>
        <verse num="30">
            <content>Na Sarai yɛ obonini, na ɔnni ba.</content>
            <content> </content>
        </verse>
        <verse num="31">
            <content> </content>
            <content> Na Tera faa ne ba Abram ne ne nana Lot, a ɔyɛ Haran ba, ne n’ase Sarai, ne ba Abram yere, na ɔne wɔn firii Ur a ɛwɔ Kaldea sɛ wɔrekɔ Kanaan asase so. Na wɔduruu Haran no, wɔtenaa hɔ. </content>
        </verse>
        <verse num="32">
            <content>Na Tera nna yɛ mfeɛ ahanu ne nnum, na Tera wuu wɔ Haran.</content>
        </verse>
        <note kind="CROSS_REFERENCES">
            <content kind="REF_VERSE_START">5</content>
            <content>: Gye 18.21; Dwom 18.9; 14.2 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Luka 1.51</content>
        </note>
        <note num="1">
            <content kind="REF_VERSE_START">9</content>
            <content> </content>
            <content kind="STRONG_EM">BABEL: </content>
            <content>Asekyerɛ ne: </content>
            <content kind="EM">Basabasa.</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 1 Be 1.24-27; Gye 10.22; Luka 3.36 </content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Gye 22.20</content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Yos 24.2; Neh 9.7 </content>
        </note>
    </chapter>
    <chapter num="12">
        <verse num="1">
            <content> </content>
            <content> Na AWURADE ka kyerɛɛ Abram sɛ: Wo deɛ, firi w’asase so ne w’abusua mu ne w’agya fie kɔ asase a mɛkyerɛ woɔ no so. </content>
        </verse>
        <verse num="2">
            <content> Na mɛyɛ wo ɔman kɛseɛ, na mahyira wo, na mama wo din ayɛ kɛseɛ, na woayɛ nhyira. </content>
        </verse>
        <verse num="3">
            <content> Na mɛhyira wɔn a wɔhyira woɔ, na wɔn a wɔdome woɔ no, mɛdome wɔn; na wo mu na wɔbɛhyira asase so mmusua nyinaa.</content>
            <content> </content>
        </verse>
        <verse num="4">
            <content>Na Abram kɔe sɛdeɛ AWURADE kasa kyerɛɛ no no, na Lot ne no kɔe. Na Abram firii Haran no, na wadi mfeɛ aduɔson nnum. </content>
        </verse>
        <verse num="5">
            <content>Na Abram faa ne yere Sarai ne ne nua ba Lot ne wɔn ahodeɛ a wɔanya nyinaa ne nnipa a wɔnyaa wɔn wɔ Haran, na wɔfirii hɔ sɛ wɔrekɔ Kanaan asase so; na wɔkɔduruu Kanaan asase so.</content>
            <content> </content>
        </verse>
        <verse num="6">
            <content>Na Abram twaa mu asase no so kɔduruu baabi a wɔfrɛ hɔ Sekem wɔ More pɔ no ho. Nso berɛ no mu na Kanaanfoɔ wɔ asase no so. </content>
        </verse>
        <verse num="7">
            <content> Na AWURADE yii ne ho kyerɛɛ Abram kaa sɛ: W’asefoɔ na mede asase yi bɛma wɔn. Na ɔsii afɔrebukyia wɔ hɔ maa AWURADE a ɔyii ne ho kyerɛɛ no no. </content>
        </verse>
        <verse num="8">
            <content> Na ɔtu firii hɔ kɔɔ Betel apueeɛ bepɔ bi so. Na ɔsii ne ntomadan a Betel da n’atɔeɛ, na Ai da apueeɛ; na ɔsii afɔrebukyia maa AWURADE wɔ hɔ, na ɔsɔree AWURADE. </content>
        </verse>
        <verse num="9">
            <content>Na Abram dii atutena ara kɔɔ Negeb.</content>
            <note_ref>1</note_ref>
            <content> </content>
        </verse>
        <verse num="10">
            <content> </content>
            <content> Na ɛkɔm baa asase no so, na Abram siane kɔtenaa Misraim kɔyɛɛ ɔhɔhoɔ wɔ hɔ, ɛfiri sɛ na ɛkɔm no mu yɛ den asase no so.</content>
            <content> </content>
        </verse>
        <verse num="11">
            <content>Na ɔreyɛ aduru Misraim asase soɔ no, ɔka kyerɛɛ ne yere Sarai sɛ: Hwɛ, menim sɛ woyɛ ɔbaa a wo ho yɛ fɛ, </content>
        </verse>
        <verse num="12">
            <content>na sɛ Misraimfoɔ hu wo a, wɔbɛka sɛ: Ne yere nie, na wɔaku me, na wɔama woatena ase. </content>
        </verse>
        <verse num="13">
            <content>Enti ka sɛ, me nua ne wo, na wo nti wɔayɛ me yie, na matena ase.</content>
            <content> </content>
        </verse>
        <verse num="14">
            <content>Na Abram duruu Misraim no, Misraimfoɔ hunuu ne yere no sɛ ne ho yɛ fɛ sɛ. </content>
        </verse>
        <verse num="15">
            <content>Na Farao atitire hunuu no, na wɔkɔkamfoo no kyerɛɛ Farao, na wɔbɛfaa ɔbaa no kɔɔ Farao fie. </content>
        </verse>
        <verse num="16">
            <content>Na ne nti ɔyɛɛ Abram yie; na ɔnyaa nnwan, anantwie, mfunumu, nkoa, mfenaa, mfunumubereɛ ne yoma. </content>
        </verse>
        <verse num="17">
            <content> Na Abram yere Sarai ho asɛm no nti AWURADE de ɔhaw akɛseɛ haa Farao ne ne fie. </content>
        </verse>
        <verse num="18">
            <content>Na Farao frɛɛ Abram kaa sɛ: Ɛdeɛn na woayɛ me yi? Adɛn nti na woanka ankyerɛ me sɛ ɔyɛ wo yerɛ? </content>
        </verse>
        <verse num="19">
            <content>Adɛn nti na wose: Ɔyɛ me nua? Anka meremfa no nware no; na afei, hwɛ wo yere nie, fa no na kɔ wo kwan. </content>
        </verse>
        <verse num="20">
            <content>Na Farao tuu nnipa maa no sɛ wɔnkɔgya no ne ne yere ne deɛ ɔwɔ nyinaa kwan.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Aso 7.3; Heb 11.8 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Gye 24.1, 35; Dwom 72.17</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Eks 23.22; Lew 18.18; 22.18; 26.4; Gye 28.14; Aso 3.25; Gal 3.8</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Gye 13.15; 15.18; 17.8; 24.7; 26.3-4; 28.13; 35.12; Eks 6.4, 8; 32.13; Yos 21.43; Aso 7.5</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Gye 4.26</content>
        </note>
        <note num="1">
            <content kind="REF_VERSE_START">9</content>
            <content> </content>
            <content kind="STRONG_EM">NEGEB: </content>
            <content>Anaasɛ: </content>
            <content kind="EM">Anafoɔ fam.</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Gye 20; 26.1-11 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Dwom 105.14</content>
        </note>
    </chapter>
    <chapter num="13">
        <verse num="1">
            <content>Na Abram ne ne yere ne deɛ ɔwɔ nyinaa, ne Lot nso, firii Misraim baa Negeb. </content>
        </verse>
        <verse num="2">
            <content> Na Abram anya ne ho sɛ, mmoa, dwetɛ ne sika mu. </content>
        </verse>
        <verse num="3">
            <content>Na ɔdii atutena firi Negeb kɔduruu Betel, deɛ akane na ne ntomadan sie no, wɔ Betel ne Ai ntam, </content>
        </verse>
        <verse num="4">
            <content> deɛ afɔrebukyia a ɔsii kane no wɔ. Na Abram sɔree AWURADE wɔ hɔ.</content>
            <content> </content>
        </verse>
        <verse num="5">
            <content>Na Lot nso a ɔne Abram nam no wɔ nnwan ne anantwie ne ntomadan. </content>
        </verse>
        <verse num="6">
            <content>Na asase no nso mma wɔn sɛ wɔbɛtena faako, ɛfiri sɛ wɔn ahodeɛ dɔɔso sɛ, enti wɔantumi antena faako.</content>
            <content> </content>
        </verse>
        <verse num="7">
            <content>Na akasakasa baa Abram mmoahwɛfoɔ ne Lot mmoahwɛfoɔ ntam. Na berɛ no mu na Kanaanfoɔ ne Perisifoɔ tete asase no so. </content>
        </verse>
        <verse num="8">
            <content> Na Abram ka kyerɛɛ Lot sɛ: Mesrɛ wo, mma akasakasa mmma me ne wo ntam, ne me mmoahwɛfoɔ ne wo mmoahwɛfoɔ ntam, na yɛyɛ anuanom. </content>
        </verse>
        <verse num="9">
            <content>Ɛnyɛ asase no nyinaa na ɛda w’anim yi? Mesrɛ wo, twe wo ho firi me ho, sɛ wofa benkum a, mɛfa nifa, na sɛ wofa nifa a, mɛfa benkum.</content>
            <content> </content>
        </verse>
        <verse num="10">
            <content>Na Lot maa n’ani so hwɛɛ Yordan kanko nyinaa de kɔsi Soar hunuu sɛ ne nyinaa so wɔ nsuo te sɛ AWURADE turo no, te sɛ Misraim, ansa na AWURADE resɛe Sodom ne Gomora no. </content>
        </verse>
        <verse num="11">
            <content>Na Lot yii Yordan kanko no nyinaa, na ɔtu faa apueeɛ fam; na anuanom no dii mpaapaemu. </content>
        </verse>
        <verse num="12">
            <content>Abram tenaa Kanaan asase so, na Lot deɛ, ɔtenaa Yordan kanko no nkuro mu, na ɔtutuu ne ntomadan ara de kɔduruu Sodom. </content>
        </verse>
        <verse num="13">
            <content> Nso na Sodomfoɔ yɛ atirimuɔdenfoɔ ne nnebɔneyɛfoɔ kɛse, AWURADE anim.</content>
            <content> </content>
        </verse>
        <verse num="14">
            <content>Na Lot tee ne ho firii Abram ho no, AWURADE ka kyerɛɛ Abram sɛ: Ma w’ani so, na firi deɛ wowɔ hɔ hwɛ atifi fam ne anafoɔ fam, apueeɛ ne atɔeɛ. </content>
        </verse>
        <verse num="15">
            <content> Na asase a wohunu yi nyinaa, wo ne w’asefoɔ na mede bɛma mo daa. </content>
        </verse>
        <verse num="16">
            <content> Na mɛma w’asefoɔ adɔɔso sɛ asase so mfuturo. Na sɛ obi tumi kan asase so mfuturo a, ɛnneɛ na ɔbɛtumi akan w’asefoɔ nso. </content>
        </verse>
        <verse num="17">
            <content>Sɔre, fa asase no tentene ne ne tɛtrɛtɛ mu, na wo na mede bɛma woɔ.</content>
            <content> </content>
        </verse>
        <verse num="18">
            <content> </content>
            <content> Na Abram tutuu ne ntomadan, na ɔbɛtenaa Mamre pɔ a ɛwɔ Hebron no ho, na ɔsii afɔrebukyia maa AWURADE wɔ hɔ.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Mmb 10.12</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Gye 12.8</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Dwom 133.1</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Gye 18.20; 19.4-9</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Gye 12.7</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Gye 28.14; Num 23.10</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Gye 14.13, 24 </content>
        </note>
    </chapter>
    <chapter num="14">
        <verse num="1">
            <content>Na Sinear hene Amrafel, Elasar hene Ariok, Elam hene Kedorlaomer ne Goiim hene Tideal berɛ so no, </content>
        </verse>
        <verse num="2">
            <content> wɔne Sodom hene Bera ne Gomora hene Birsa, Adma hene Sinab ne Seboim hene Semeber ne Bela (a ɛne Soar) hene dii ako. </content>
        </verse>
        <verse num="3">
            <content>Ahemfo yeinom nyinaa bɛhyiaa Sidim bonhwa mu, (ɛno ne Nkyene Po no). </content>
        </verse>
        <verse num="4">
            <content>Mfirinhyia dummienu na wɔsomm Kedorlaomer, na afe a ɛtɔ so dummiɛnsa no, wɔtee atua. </content>
        </verse>
        <verse num="5">
            <content>Na afe a ɛtɔ so dunan mu no, Kedorlaomer ne ahemfo a wɔkeka ne ho no bɛkum Refaim wɔ Asterot-karnaim, ne Susifoɔ wɔ Ham, ne Emifoɔ Kiriataim mpaperɛ so, </content>
        </verse>
        <verse num="6">
            <content>ne Horifoɔ wɔ wɔn bepɔ Seir so de kɔsii El-paran a ɛwɔ ɛserɛ soɔ no. </content>
        </verse>
        <verse num="7">
            <content>Na wɔsane baa Enmispat, (ɛne Kades), na wɔkaa Amalekfoɔ asase nyinaa ne Amorifoɔ nso a wɔte Haseson-tamar no gui.</content>
            <content> </content>
        </verse>
        <verse num="8">
            <content>Na Sodom, Gomora, Adma, Seboim ne Bela (a ɛne Soar) ahemfo firi bae. </content>
        </verse>
        <verse num="9">
            <content>Na wɔne Elam hene Kedorlaomer, Goiim hene Tideal, Sinear hene Amrafel ne Elasar hene Ariok de bɛbɔɔ ani wɔ Sidim bonhwa mu, ahemfo baanan a wɔreko atia baanum. </content>
        </verse>
        <verse num="10">
            <content>Na Sidim bonhwa mu yɛ ama amena ara nko. Na Sodom ne Gomora ahemfo dwanee. Na ebinom totɔɔ amena no mu, na wɔn a aka no dwane kɔɔ bepɔ so. </content>
        </verse>
        <verse num="11">
            <content>Na wɔfaa Sodom ne Gomora nnoɔma ne wɔn nnuane nyinaa de sii mu kɔe.</content>
            <content> </content>
        </verse>
        <verse num="12">
            <content> </content>
            <content> Na wɔfaa Abram nua ba Lot a ɔte Sodom ne n’ahodeɛ kɔe. </content>
        </verse>
        <verse num="13">
            <content>Na odwanefoɔ bi bɛka kyerɛɛ Hebrini Abram a ɔte Amorini Mamre, Eskol ne Aner nua no pɔ mu; na wɔne Abram wɔ apam.</content>
            <content> </content>
        </verse>
        <verse num="14">
            <content>Na Abram tee sɛ wɔafa ne nua ba dommum no, ɔde ne mmarima a wɔawo wɔn wɔ ne fie ahasa ne dunwɔtwe tuu ɔsa tii wɔn kɔduruu Dan. </content>
        </verse>
        <verse num="15">
            <content>Na ɔne ne nkoa kyɛɛ wɔn ho mu baa wɔn so anadwo, na wɔbobɔɔ wɔn, na wɔtaa wɔn kɔduruu Hoba a ɛda Damasko benkum no. </content>
        </verse>
        <verse num="16">
            <content>Na ɔde nnoɔma no nyinaa ne ne nua ba Lot ne ne nnoɔma ne mmaa no nso ne nkurɔfoɔ no sane bae.</content>
            <content> </content>
        </verse>
        <verse num="17">
            <content>Na ɔsane firii Kedorlaomer ne ahemfo a ɛkeka ne ho so nkonimdie reba no, Sodom hene firi kɔhyiaa no wɔ Sawe bonhwa (a ɛne Ɔhene Bonhwa no) mu. </content>
        </verse>
        <verse num="18">
            <content> Na Salem hene Melkisedek de paanoo ne bobesa brɛɛ no; na ɔyɛ ɔsorosoro Nyankopɔn sɔfoɔ. </content>
        </verse>
        <verse num="19">
            <content>Na ɔhyiraa no sɛ:</content>
            <block_quote>
                <content>Ɔsorosoro Nyankopɔn a ɔyɛ ɔsoro ne asase wura no</content>
            </block_quote>
            <block_quote kind="LEFT_INDENTED">
                <content>nhyira nka Abram.</content>
            </block_quote>
        </verse>
        <verse num="20">
            <block_quote>
                <content>Na nhyira ne ɔsorosoro Nyankopɔn</content>
            </block_quote>
            <block_quote kind="LEFT_INDENTED">
                <content>a ɔde w’atamfo ahyɛ wo nsa.</content>
                <content>Na Abram maa no nnoɔma no nyinaa mu ntotosoɔ du du. </content>
            </block_quote>
        </verse>
        <verse num="21">
            <content>Na Sodom hene ka kyerɛɛ Abram sɛ: Fa nnipa no ma me, na fa ahodeɛ no. </content>
        </verse>
        <verse num="22">
            <content>Na Abram ka kyerɛɛ Sodom hene no sɛ: Mema me nsa so mekyerɛ AWURADE, ɔsorosoro Nyankopɔn a ɔyɛ ɔsoro ne asase wura no, </content>
        </verse>
        <verse num="23">
            <content>sɛ ɛfiri asaawa so de kɔsi mpaboa homa soɔ, meremfa biribiara a ɛyɛ wo deɛ, na woanka sɛ: Me na mama Abram anya ne ho; </content>
        </verse>
        <verse num="24">
            <content>gye deɛ mmeranteɛ no adie no nko, ne mmarima a wɔne me kɔeɛ no, Aner, Eskol ne Mamre nya wɔn kyɛfa.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Deut 29.23</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Gye 13.10-12 </content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Dwom 76.2; 110.4; Heb 7.1-4</content>
        </note>
    </chapter>
    <chapter num="15">
        <verse num="1">
            <content> </content>
            <content> Nsɛm yi akyiri no, AWURADE asɛm baa Abram nkyɛn anisoadehunu mu sɛ: Nsuro, Abram, mene wo kyɛm, na w’akatua bɛdɔɔso pii.</content>
            <content> </content>
        </verse>
        <verse num="2">
            <content>Na Abram bisaa sɛ: AWURADE Nyankopɔn, ɛdeɛn na wode bɛma me? Menni ba na menam, na deɛ ɔbɛdi m’adeɛ ne Damaskoni Eliesa anaa? </content>
        </verse>
        <verse num="3">
            <content>Na Abram kaa sɛ: Ao, me deɛ, woamma me asefoɔ, na hwɛ, me fienipa na ɔbɛdi m’adeɛ.</content>
            <content> </content>
        </verse>
        <verse num="4">
            <content>Na AWURADE asɛm baa ne nkyɛn sɛ: Ɛnyɛ oyi na ɔbɛdi w’adeɛ, na deɛ ɔbɛfiri wo ara w’asene mu na ɔbɛdi w’adeɛ. </content>
        </verse>
        <verse num="5">
            <content> Na ɔde no firii adi kaa sɛ: Hwɛ ɔsoro ɛ, na kan nsoromma sɛ wobɛtumi akan anaa? Na ɔka kyerɛɛ no sɛ: Sɛ w’asefoɔ bɛyɛ ne no.</content>
            <content> </content>
        </verse>
        <verse num="6">
            <content> </content>
            <content> Na Abram gyee AWURADE diiɛ, na ɔbuu yei sɛ tenenee maa no. </content>
        </verse>
        <verse num="7">
            <content> Na ɔka kyerɛɛ no sɛ: Mene AWURADE a ɔde wo firii Ur a ɛwɔ Kaldea no, sɛ mede asase yi bɛma wo sɛ agyapadeɛ. </content>
        </verse>
        <verse num="8">
            <content> Na ɔbisaa sɛ: AWURADE Nyankopɔn, ɛdeɛn na mede bɛhunu sɛ mɛnya? </content>
        </verse>
        <verse num="9">
            <content>Na AWURADE ka kyerɛɛ no sɛ: Fa nantwie ba a wadi mfeɛ mmiɛnsa, abirekyie a wadi mfeɛ mmiɛnsa, odwennini a wadi mfeɛ mmiɛnsa, anyankuku ne aborɔnoma ba brɛ me. </content>
        </verse>
        <verse num="10">
            <content> Na ɔde yei nyinaa brɛɛ no, na ɔpaepaee wɔn mu mmienu mmienu, na ɔde afaafa no kyerɛkyerɛɛ anim totoo hɔ; na nnomaa no deɛ, wampaapae wɔn mu. </content>
        </verse>
        <verse num="11">
            <content>Na nnomaa a wɔdi nam bɛsisii mmoa afunu no so, na Abram pamm wɔn. </content>
        </verse>
        <verse num="12">
            <content> Na owia reyɛ akɔtɔ no, Abram daa nnahɔɔ, na hwɛ, ehu sum kabii duruu no. </content>
        </verse>
        <verse num="13">
            <content> Na AWURADE ka kyerɛɛ Abram sɛ: Hunu ampa ara sɛ w’asefoɔ bɛyɛ ahɔhoɔ asase a ɛnyɛ wɔn dea so, na wɔayɛ nkoa na wɔasom, na wɔbɛha wɔn mfirinhyia ahanan. </content>
        </verse>
        <verse num="14">
            <content> Na ɔman a wɔbɛsom wɔn no, mɛbu wɔn atɛn, na akyire yi no, wɔde ahodeɛ pii bɛfiri hɔ akɔ. </content>
        </verse>
        <verse num="15">
            <content>Na wo deɛ, wobɛkɔ wo nananom nkyɛn asomdwoeɛ mu, na wɔasie wo nkɔkoraaberɛ pa mu. </content>
        </verse>
        <verse num="16">
            <content>Na awoɔ ntoatoasoɔ nnan mu na wɔbɛsane aba ha, ɛfiri sɛ Amorifoɔ amumuyɛ nnya nnurui.</content>
            <content> </content>
        </verse>
        <verse num="17">
            <content>Na owia tɔeɛ na esum kusuu duruiɛ no, hwɛ, biribi a ɛte sɛ gyaframa a ɛrefiri wisie ne tɛnee a ɛredɛre bɛfaa afaafa no ntam. </content>
        </verse>
        <verse num="18">
            <content> Da no ara na AWURADE ne Abram yɛɛ apam sɛ: W’asefoɔ na mede asase yi mama wɔn ɛfiri Misraim asubɔnten ho de kɔsi asubɔnten kɛseɛ, Eufrate asubɔnten ho: </content>
        </verse>
        <verse num="19">
            <content> Kenifoɔ, Kenisifoɔ, Kadmonifoɔ, </content>
        </verse>
        <verse num="20">
            <content> Hetifoɔ, Perisifoɔ, Refaimfoɔ, </content>
        </verse>
        <verse num="21">
            <content>Amorifoɔ, Kanaanfoɔ, Girgasifoɔ ne Yebusifoɔ.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Dwom 3.3; 84.11; 119.114 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Gye 22.17; Eks 32.13; Deut 1.10</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Rom 4.3-5, 18-22; Yak 2.23 </content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Gye 11.31</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: 2 Ah 20.8; Luka 1.18</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Yer 34.18-19</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Hiob 4.13-14</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Eks 12.40; Aso 7.6</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Eks 3.21-22</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Gye 12.7</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Gye 10.15-18</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Num 13.33</content>
        </note>
    </chapter>
    <chapter num="16">
        <verse num="1">
            <content>Na Abram yere Sarai nwo mma no. Na ɔwɔ afenaa bi a ɔyɛ Misraimni a ne din de Hagar. </content>
        </verse>
        <verse num="2">
            <content> Na Sarai ka kyerɛɛ Abram sɛ: Hwɛ, AWURADE asi m’awoɔ ho kwan, enti kɔ m’afenaa nkyɛn, ebia mɛnya ne ho mma. Na Abram tiee Sarai. </content>
        </verse>
        <verse num="3">
            <content>Na Abram tenaa Kanaan asase so mfirinhyia du no, ne yere Sarai faa n’afenaa Hagar a ɔyɛ Misraimni no de no maa ne kunu awareɛ.</content>
            <content> </content>
        </verse>
        <verse num="4">
            <content>Na ɔkɔɔ Hagar ho, na ɔnyinsɛnee. Na ɔhunuu sɛ wanyinsɛn no, ɔbuu n’awuraa animtia. </content>
        </verse>
        <verse num="5">
            <content>Na Sarai ka kyerɛɛ Abram sɛ: Asɛmmɔne a wadi me da wo so. Me na mede m’afenaa mato wo kokom, na ɔhunuu sɛ wanyinsɛn nti, ɔbu me animtia. AWURADE mmu me ne wo ntam atɛn. </content>
        </verse>
        <verse num="6">
            <content>Ɛnna Abram ka kyerɛɛ Sarai sɛ: Hwɛ, w’afenaa wɔ wo nsam, yɛ no sɛdeɛ ɛyɛ w’ani soɔ. Na Sarai tanee n’ani maa no dwane firii ne nkyɛn.</content>
            <content> </content>
        </verse>
        <verse num="7">
            <content>Na AWURADE bɔfoɔ hunuu no nsuo aniwa bi ho wɔ ɛserɛ so wɔ Sur kwan so nsuo aniwa no ho. </content>
        </verse>
        <verse num="8">
            <content>Na ɔbisaa sɛ: Hagar, Sarai afenaa, wofiri he na woreba, na worekɔ he ni? Na ɔse: Mefiri m’awuraa Sarai anim na meredwane. </content>
        </verse>
        <verse num="9">
            <content>Na AWURADE bɔfoɔ no ka kyerɛɛ no sɛ: Sane kɔ w’awuraa nkyɛn, na kɔbrɛ wo ho ase ma no. </content>
        </verse>
        <verse num="10">
            <content> Na AWURADE bɔfoɔ no ka kyerɛɛ no sɛ: Dɔ na mɛma w’asefoɔ adɔ, na wɔn dodoɔ nti wɔrentumi nkan wɔn. </content>
        </verse>
        <verse num="11">
            <content>Na AWURADE bɔfoɔ no ka kyerɛɛ no sɛ:</content>
            <block_quote>
                <content>Hwɛ, woanyinsɛn, na wobɛwo ɔba,</content>
            </block_quote>
            <block_quote kind="LEFT_INDENTED">
                <content>na wobɛto ne din Ismael,</content>
                <note_ref>1</note_ref>
            </block_quote>
            <block_quote kind="LEFT_INDENTED">
                <content>sɛ AWURADE ate w’amanehunu.</content>
            </block_quote>
        </verse>
        <verse num="12">
            <block_quote>
                <content> </content>
                <content> Na ɔbɛyɛ onipa a ɔte sɛ ɛserɛ so afunumu.</content>
            </block_quote>
            <block_quote>
                <content>Ne nsa bɛtia nnipa nyinaa,</content>
            </block_quote>
            <block_quote kind="LEFT_INDENTED">
                <content>na nnipa nyinaa nsa atia no,</content>
            </block_quote>
            <block_quote>
                <content>na ɔbɛsɔre atia ne nuanom nyinaa.</content>
                <content> </content>
            </block_quote>
        </verse>
        <verse num="13">
            <content>Na ɔfrɛɛ AWURADE a ɔne no kasaeɛ no din sɛ: Wone El-roi,</content>
            <note_ref>2</note_ref>
            <content> na ɔse: Mahunu deɛ ɔhu me no ampa anaa? </content>
        </verse>
        <verse num="14">
            <content> Enti wɔfrɛ asubura no sɛ: Beer-lahai-roi,</content>
            <note_ref>3</note_ref>
            <content> na hwɛ, ɛwɔ Kades ne Bared ntam. </content>
        </verse>
        <verse num="15">
            <content>Na Hagar woo ɔba maa Abram. Abram frɛɛ ne ba a Hagar woo no no Ismael. </content>
        </verse>
        <verse num="16">
            <content>Na Hagar woo Ismael maa Abram no, na Abram adi mfeɛ aduɔwɔtwe nsia.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Gye 30.3, 9; 1 Ko 7.2</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Gye 17.20</content>
        </note>
        <note num="1">
            <content kind="REF_VERSE_START">11</content>
            <content> </content>
            <content kind="STRONG_EM">ISMAEL: </content>
            <content>Asekyerɛ ne: </content>
            <content kind="EM">Onyankopɔn tie.</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Gye 25.18 </content>
        </note>
        <note num="2">
            <content kind="REF_VERSE_START">13</content>
            <content> </content>
            <content kind="STRONG_EM">EL-ROI: </content>
            <content>Asekyerɛ ne: </content>
            <content kind="EM">Onyankopɔn a ɔhunu adeɛ.</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Gye 24.62; 25.11</content>
        </note>
        <note num="3">
            <content kind="REF_VERSE_START">14</content>
            <content> </content>
            <content kind="STRONG_EM">BEER-LAHAI-ROI: </content>
            <content>Asekyerɛ ne: </content>
            <content kind="EM">Ɔteasefoɔ a ɔhu me no abura.</content>
        </note>
    </chapter>
    <chapter num="17">
        <verse num="1">
            <content> </content>
            <content> Na Abram dii mfirinhyia aduɔkron nkron no, AWURADE yii ne ho kyerɛɛ no kaa sɛ: Mene Onyankopɔn Tweaduampɔn, nante m’anim, na yɛ pɛ. </content>
        </verse>
        <verse num="2">
            <content>Na mɛma m’apam ada me ne wo ntam, na mama woadɔ kɛse ara. </content>
        </verse>
        <verse num="3">
            <content>Na Abram daa hɔ de n’anim butuu fam; na Onyankopɔn ne no kasaa sɛ: </content>
        </verse>
        <verse num="4">
            <content>Me deɛ, hwɛ, m’apam da hɔ ma wo, na mɛyɛ wo aman pii agya.</content>
            <content> </content>
        </verse>
        <verse num="5">
            <content> </content>
            <content> Na wɔremfrɛ wo din Abram</content>
            <note_ref>1</note_ref>
            <content> bio, na mmom wɔbɛfrɛ wo Abraham,</content>
            <note_ref>2</note_ref>
            <content> ɛfiri sɛ mayɛ wo aman pii agya. </content>
        </verse>
        <verse num="6">
            <content>Na mɛma woadɔ pii pa ara, na mɛyɛ wo aman, na ahemfo afiri wo mu. </content>
        </verse>
        <verse num="7">
            <content>Na mɛma me ne wo ne w’asefoɔ a ɛbɛdi w’akyire no apam agyina wɔ wɔn awoɔ ntoatoasoɔ mu, na ayɛ daa apam, na mayɛ wo ne w’asefoɔ a ɛbɛdi w’akyire no Nyankopɔn. </content>
        </verse>
        <verse num="8">
            <content> Na mede asase a woyɛ so hɔhoɔ yi, Kanaan asase nyinaa, bɛma wo ne w’asefoɔ a ɛbɛdi w’akyire, sɛ daa agyapadeɛ, na mayɛ wɔn Nyankopɔn.</content>
            <content> </content>
        </verse>
        <verse num="9">
            <content>Na Onyankopɔn ka kyerɛɛ Abraham sɛ: Wo deɛ, di m’apam so, wo ne w’asefoɔ a ɛbɛdi w’akyi wɔn awoɔ ntoatoasoɔ mu. </content>
        </verse>
        <verse num="10">
            <content> Yei ne me ne w’asefoɔ a ɛbɛdi w’akyire no ntam apam a monni soɔ: Wɔntwitwa mo mu mmarima nyinaa twetia. </content>
        </verse>
        <verse num="11">
            <content>Na montwitwa mo ho twetia, na ayɛ me ne mo ntam apam no ho nsɛnkyerɛnneɛ. </content>
        </verse>
        <verse num="12">
            <content>Na ɔbabarima biara a wadi nna nwɔtwe no, montwa no twetia mo awoɔ ntoatoasoɔ mu, deɛ wɔawo no fie ne deɛ wɔde sika tɔɔ no wɔ ɔhɔhoɔ biara a ɔnyɛ w’aseni nkyɛn. </content>
        </verse>
        <verse num="13">
            <content>Twa deɛ wɔawo no wɔ wo fie ne deɛ wɔde wo sika tɔɔ no twetia, na m’apam atena mo honam mu sɛ daa apam. </content>
        </verse>
        <verse num="14">
            <content>Na ɔbarima momonoto biara a wɔntwaa no twetia no, saa onipa no wɔbɛtwa no afiri ne man mu, ɛfiri sɛ wato m’apam.</content>
            <content> </content>
        </verse>
        <verse num="15">
            <content>Na Onyankopɔn ka kyerɛɛ Abraham sɛ: Wo yere Sarai deɛ, mfrɛ no Sarai bio, na mmom Sara.</content>
            <note_ref>3</note_ref>
            <content> </content>
        </verse>
        <verse num="16">
            <content>Na mɛhyira no, na mama wo ne mu ɔba nso, ampa ara, mɛhyira no. Ɔbɛyɛ aman, na aman ahemfo bɛfiri ne mu.</content>
            <content> </content>
        </verse>
        <verse num="17">
            <content> </content>
            <content> Na Abraham de n’anim butuu fam seree, na ɔkaa no n’akomam sɛ: Yee! Wɔbɛwo ɔba ama deɛ wadi mfirinhyia ɔha, na Sara a wadi mfeɛ aduɔkron no bɛwo anaa? </content>
        </verse>
        <verse num="18">
            <content>Na Abraham ka kyerɛɛ Onyankopɔn sɛ: O, ɛnneɛ anka ma Ismael nya w’anim adom ɛ! </content>
        </verse>
        <verse num="19">
            <content> Na Onyankopɔn kaa sɛ: Ampaneampa, wo yere Sara bɛwo ɔba ama wo, na woato ne din Isak.</content>
            <note_ref>4</note_ref>
            <content> Na mɛma me ne no apam no agyina ayɛ daa apam ama n’asefoɔ a ɛbɛdi n’akyire no. </content>
        </verse>
        <verse num="20">
            <content> Na Ismael ho deɛ, matie wo. Hwɛ, mɛhyira no, na mama no awo, na wadɔɔso pii pa ara. Atitire dummienu na ɔbɛwoɔ, na mayɛ no ɔman kɛseɛ. </content>
        </verse>
        <verse num="21">
            <content>Na m’apam deɛ, me ne Isak a Sara bɛwo no ama wo afeda sɛsɛɛ no na ɛbɛpam ama no agyina. </content>
        </verse>
        <verse num="22">
            <content> Na ɔne no wiee kasa no, Onyankopɔn firii Abraham nkyɛn kɔɔ ɔsoro.</content>
            <content> </content>
        </verse>
        <verse num="23">
            <content>Na Abraham faa ne ba Ismael ne wɔn a wɔawo wɔn wɔ ne fie ne wɔn a ɔde ne sika tɔɔ wɔn nyinaa, Abraham fiefoɔ mu mmarima nyinaa, na ɔtwitwaa wɔn twetia da no ara, sɛdeɛ Onyankopɔn ka kyerɛɛ no no. </content>
        </verse>
        <verse num="24">
            <content>Na Abraham adi mfirinhyia aduɔkron nkron na wɔtwaa no twetia. </content>
        </verse>
        <verse num="25">
            <content>Na ne ba Ismael adi mfeɛ dummiɛnsa na wɔtwaa no twetia. </content>
        </verse>
        <verse num="26">
            <content>Da no ara na wɔtwitwaa Abraham ne ne ba Ismael twetia. </content>
        </verse>
        <verse num="27">
            <content>Na ne fie mmarima nyinaa, wɔn a wɔwoo wɔn ne fie ne wɔn a wɔde sika totɔɔ wɔn wɔ ahɔhoɔ nkyɛn, wɔtwitwaa wɔn twetia kaa ne ho.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 35.11; Eks 6.3; Gye 48.15 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Rom 4.11, 17 </content>
        </note>
        <note num="1">
            <content kind="REF_VERSE_START">5</content>
            <content> </content>
            <content kind="STRONG_EM">ABRAM: </content>
            <content>Asekyerɛ ne: </content>
            <content kind="EM">Agya a wɔama no soɔ.</content>
        </note>
        <note num="2">
            <content kind="REF_VERSE_START">5</content>
            <content> </content>
            <content kind="STRONG_EM">ABRAHAM: </content>
            <content>Asekyerɛ ne: </content>
            <content kind="EM">Nipakuo agya.</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Gye 23.4; 35.27; Heb 11.9-16</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Lew 12.3; Aso 7.8</content>
        </note>
        <note num="3">
            <content kind="REF_VERSE_START">15</content>
            <content> </content>
            <content kind="STRONG_EM">SARA: </content>
            <content>Asekyerɛ ne: </content>
            <content kind="EM">Ɔhene babaa. Saa nkyerɛaseɛ yi ara na wɔde ma edin Sarai.</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Gye 18.12; 21.6; Luka 1.18 </content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Gye 26.3</content>
        </note>
        <note num="4">
            <content kind="REF_VERSE_START">19</content>
            <content> </content>
            <content kind="STRONG_EM">ISAK: </content>
            <content>Asekyerɛ ne: </content>
            <content kind="EM">Sereɛ.</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Gye 16.10; 21.13, 18; 25.16</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Gye 35.13</content>
        </note>
    </chapter>
    <chapter num="18">
        <verse num="1">
            <content>Na AWURADE yii ne ho kyerɛɛ Abraham wɔ Mamre pɔ mu, na ɔte ne ntomadan pono ano awia ketee. </content>
        </verse>
        <verse num="2">
            <content> Na ɔmaa n’ani so hwɛe, na hwɛ, mmarima baasa abɛgyina ne ntentensoɔ. Na ɔhunuu wɔn no, ɔfirii ne ntomadan pono ano tuu mmirika kɔhyiaa wɔn, na ɔbɔɔ ne mu ase </content>
        </verse>
        <verse num="3">
            <content>kaa sɛ: Me wura, sɛ manya w’anim adom a, mesrɛ wo, nsiane w’akoa ho nkɔ. </content>
        </verse>
        <verse num="4">
            <content>Ma wɔnkɔsa nsuo kakraa bi mmra, na monhohoro mo nan ase, na monhome dua yi ase. </content>
        </verse>
        <verse num="5">
            <content>Moanya abɛfa mo akoa nkyɛn yi, merekɔ makɔfa paanoo kakra maba, na mode adwodwo mo akoma, na ɛno akyiri no moakɔ. Na wɔse: Yɛ sɛdeɛ woaka yi. </content>
        </verse>
        <verse num="6">
            <content>Na Abraham yɛɛ ntɛm kɔɔ Sara nkyɛn ntomadan mu kaa sɛ: Yɛ ntɛm, fa esiam pa susukoraa mmiɛnsa, fete to taterɛ. </content>
        </verse>
        <verse num="7">
            <content>Na Abraham tuu mmirika kɔɔ anantwie mu kɔkyeree nantwie ba a ɔyɛ na ɔde maa ɔsomfoɔ bi, na ɔyɛɛ ntɛm siesiee no. </content>
        </verse>
        <verse num="8">
            <content>Na Abraham faa nufosuo ani sradeɛ ne nufosuo ne nantwie ba nam a ɔsiesiee no no, na ɔde bɛsii wɔn anim; na ɔno deɛ, ɔgyinaa wɔn nkyɛn dua no ase, maa wɔdidii.</content>
            <content> </content>
        </verse>
        <verse num="9">
            <content>Na wɔbisaa Abraham sɛ: Wo yere Sara wɔ he? Na ɔse: Hwɛ, ɔwɔ ntomadan mu. </content>
        </verse>
        <verse num="10">
            <content> Na wɔn mu baako kaa sɛ: Ampa ara, mɛsane maba wo nkyɛn afeda sɛsɛɛ no, na wo yere Sara anya ɔba. Na Sara retie no ntomadan pono a ɛwɔ n’akyire no ano. </content>
        </verse>
        <verse num="11">
            <content>Na Abraham ne Sara nyinaa anyininyini a wɔadi mfirinhyia pii, na deɛ ɛyɛ mmaa no to atwa wɔ Sara ho. </content>
        </verse>
        <verse num="12">
            <content> Enti Sara seree ne mu kaa sɛ: Sɛ manya awie aberewa bɔ na me wura nso abɔ akɔkoraa yi, na mɛnya anigyeɛ? </content>
        </verse>
        <verse num="13">
            <content>Na AWURADE bisaa Abraham sɛ: Adɛn nti na Sara seree sɛ: Ampaneampa ara manyini yi mɛwo ɔba? </content>
        </verse>
        <verse num="14">
            <content> Biribi yɛ AWURADE yɛna anaa? Berɛ a mahyɛ no, mɛsane aba wo nkyɛn afeda sɛsɛɛ no na Sara anya ɔba. </content>
        </verse>
        <verse num="15">
            <content>Na Sara sanee sɛ: Menseree, ɛfiri sɛ na ɔsuro. Na ɔse: Dabi, woasere.</content>
            <content> </content>
        </verse>
        <verse num="16">
            <content>Na mmarima no sɔre firii hɔ danee wɔn ani kyerɛɛ Sodom, na Abraham kɔgyaa wɔn kwan. </content>
        </verse>
        <verse num="17">
            <content>Na AWURADE kaa sɛ: Memfa deɛ merebɛyɛ yi mensie Abraham anaa? </content>
        </verse>
        <verse num="18">
            <content> Ɛfiri sɛ ampa ara Abraham bɛyɛ ɔman a ɛso na wɔwɔ tumi, na ne mu na wɔbɛhyira wiase aman nyinaa. </content>
        </verse>
        <verse num="19">
            <content> Na mahu no mayi no sɛ ɔnhyɛ ne mma ne ne fiefoɔ a ɛbɛdi n’akyire sɛ wɔnni AWURADE kwan so nyɛ tenenee ne atɛntenenee adeɛ, na AWURADE ama deɛ waka no Abraham ho no aba ne so. </content>
        </verse>
        <verse num="20">
            <content> Na AWURADE kaa sɛ: Ɛsiane sɛ Sodom ne Gomora so nteamu so, na wɔn nnebɔne yɛ duru dodo nti, </content>
        </verse>
        <verse num="21">
            <content> meresiane makɔhwɛ sɛ wɔayɛ sɛdeɛ nteamu a ɛduru me nkyɛn no teɛ no a; na sɛ ɛnte saa, mahunu. </content>
        </verse>
        <verse num="22">
            <content> Na mmarima no danee wɔn ani firii hɔ kɔɔ Sodom; na Abraham deɛ, na ɔda so gyina AWURADE anim ara.</content>
            <content> </content>
        </verse>
        <verse num="23">
            <content> </content>
            <content> Na Abraham twe bɛn bisaa sɛ: Wobɛpra ɔteneneeni ne ɔbɔnefoɔ abom agu anaa? </content>
        </verse>
        <verse num="24">
            <content>Sɛ ebia sɛsɛɛ ateneneefoɔ aduonum wɔ kuro no mu a, anka wobɛpra wɔn agu a ateneneefoɔ aduonum a ɛwɔ mu no nti woremfa kuro no ho nkyɛ wɔn anaa? </content>
        </verse>
        <verse num="25">
            <content>Yei mpare wo sɛ wobɛdi saa asɛm yi sɛ wobɛkum ɔteneneeni ne ɔdebɔneyɛni afra, na ɔteneneeni ayɛ sɛ ɔdebɔneyɛni; yei mpare wo. Deɛ ɔbu asase nyinaa atɛn no remmu atɛntenenee anaa? </content>
        </verse>
        <verse num="26">
            <content> Na AWURADE kaa sɛ: Sɛ mehunu ateneneefoɔ aduonum Sodom kuro mu a, wɔn nti mede kuro no nyinaa ho bɛkyɛ wɔn. </content>
        </verse>
        <verse num="27">
            <content>Na Abraham buaa sɛ: Hwɛ, meyɛ mfuturo ne nso deɛ, nanso masi me bo sɛ me ne AWURADE bɛkasa: </content>
        </verse>
        <verse num="28">
            <content>Sɛ ebia ateneneefoɔ aduonum no so te enum a; anka enum nti wobɛsɛe kuro no nyinaa anaa? Na ɔse: Sɛ mehunu aduanan nnum wɔ hɔ a, merensɛe hɔ. </content>
        </verse>
        <verse num="29">
            <content>Na Abraham toaa so kasa kyerɛɛ AWURADE bio sɛ: Ebia wɔbɛhunu aduanan wɔ hɔ. Na AWURADE buaa sɛ: Aduanan no nti merenyɛ. </content>
        </verse>
        <verse num="30">
            <content> Ɛnna ɔkaa sɛ: Mma AWURADE bo mmfu, na ma menkasa: Ebia wɔbɛhunu aduasa wɔ hɔ. Na ɔse: Sɛ mehunu aduasa wɔ hɔ a, merenyɛ. </content>
        </verse>
        <verse num="31">
            <content>Na ɔkaa sɛ: Hwɛ, masi me bo sɛ me ne AWURADE bɛkasa. Ebia wɔbɛhunu aduonu wɔ hɔ. Na ɔse: Aduonu no nti merensɛe hɔ. </content>
        </verse>
        <verse num="32">
            <content>Na ɔkaa sɛ: Mma AWURADE bo mmfu, na menkasa baako pɛ yi: Ebia wɔbɛhunu edu wɔ hɔ. Na ɔse: Edu no nti merensɛe hɔ. </content>
        </verse>
        <verse num="33">
            <content>Na AWURADE ne Abraham kasa wieeɛ no, ɔkɔe, na Abraham sane baa ne fie.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Heb 13.2</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Gye 17.19; Rom 9.9</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Gye 17.17; 1 Pe 3.6</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Luka 1.37</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Gye 12.3</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Deut 6.7; 32.46</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Gye 19.13</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Gye 11.5; Dwom 34.15-16</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Gye 19.1</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Num 16.22; 2 Sa 24.17 </content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Yes 65.8; Mat 24.22; Hes 22.30</content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Ate 6.39</content>
        </note>
    </chapter>
    <chapter num="19">
        <verse num="1">
            <content> </content>
            <content> Na abɔfoɔ baanu no duruu Sodom anwummerɛ; na Lot te Sodom kuro pono ano. Na Lot hunuu wɔn no, ɔsɔre kɔhyiaa wɔn, na ɔbɔɔ ne mu ase kaa sɛ: </content>
        </verse>
        <verse num="2">
            <content>Me wuranom, mesrɛ mo, mommane mmra mo akoa fie mmɛsoɛ anadwo yi, na monhohoro mo nan ase, na anɔpatutu moasɔre akɔ mo kwan. Na wɔse: Dabi, yɛbɛda abɔntene so. </content>
        </verse>
        <verse num="3">
            <content>Na ɔsrɛɛ wɔn dendeenden. Na wɔmanee ne nkyɛn baa ne fie, na ɔtoo wɔn pono, na ɔtoo apiti maa wɔdii.</content>
            <content> </content>
        </verse>
        <verse num="4">
            <content>Na wɔnnya nkɔdaeɛ no, Sodom kurom hɔfoɔ bɛtwaa ɛdan no ho hyiae, ɛfiri mmɔfra so kɔsi mpanimfoɔ so, ɔman mu no nyinaa. </content>
        </verse>
        <verse num="5">
            <content>Na wɔfrɛɛ Lot ka kyerɛɛ no sɛ: Mmarima a wɔbaa wo nkyɛn anadwo yi no wɔ he? Yi wɔn brɛ yɛn, na yɛne wɔn nna. </content>
        </verse>
        <verse num="6">
            <content>Na Lot firi kɔɔ wɔn nkyɛn ɛpono ano, na ɔtoo ɛpono no mu wɔ n’akyi. </content>
        </verse>
        <verse num="7">
            <content>Na ɔkaa sɛ: Anuanom, mesrɛ mo, monnyɛ bɔne saa! </content>
        </verse>
        <verse num="8">
            <content>Hwɛ, mewɔ mmammaa baanu a wɔnhunuu ɔbarima, momma memfa wɔn mfiri mmrɛ mo, na monyɛ wɔn sɛdeɛ ɛyɛ mo ani soɔ na mmarima yi nko deɛ, monnyɛ wɔn hwee, na ɛno nti na wɔbaa me suhyɛ aseɛ yi. </content>
        </verse>
        <verse num="9">
            <content> Na wɔkaa sɛ: Twe wo ho firi hɔ! Na wɔse: Saa onipa yi ba bɛyɛɛ ɔhɔhoɔ, ɛnna afei ɔpɛ sɛ ɔyɛ ɔtemmufoɔ yi! Afei yɛbɛyɛ wo bɔne akyɛne wɔn. Na wɔhyɛɛ ɔbarima Lot so denden twe baa sɛ wɔbɛbubu ɛpono no. </content>
        </verse>
        <verse num="10">
            <content>Na mmarima no tenee wɔn nsa twee Lot baa wɔn nkyɛn wɔ ɛdan no mu, na wɔtoo ɛpono no mu. </content>
        </verse>
        <verse num="11">
            <content> Na nnipa a wɔgyina ɛpono ano no deɛ, wɔfirafiraa wɔn ani firi mmɔfra so kɔsi mpanin so, na wɔhwehwɛɛ ɛpono ano kwan brɛe.</content>
            <content> </content>
        </verse>
        <verse num="12">
            <content>Na mmarima no ka kyerɛɛ Lot sɛ: Wowɔ obi wɔ ha ka wo ho? Aseɛ anaa mmammarima anaa mmammaa anaa biribiara a wowɔ wɔ kuro yi mu, yi wɔn firi ha, </content>
        </verse>
        <verse num="13">
            <content> na yɛrebɛsɛe ha, ɛfiri sɛ wɔn nnebɔne ayɛ kɛse AWURADE anim, na AWURADE asoma yɛn sɛ yɛmmɛsɛe ha. </content>
        </verse>
        <verse num="14">
            <content> Na Lot firii adi ne ne nsenom a wɔrebɛware ne mmammaa no kɔkasaa sɛ: Monsɔre mfiri ha, na AWURADE rebɛsɛe kuro yi. Nanso ɔyɛɛ ne nsenom ani so sɛ obi a ɔredi fɛw.</content>
            <content> </content>
        </verse>
        <verse num="15">
            <content>Na adeɛ reyɛ akye no, abɔfoɔ no piapiaa Lot sɛ: Sɔre, fa wo yere ne wo mmammaa baanu a wɔwɔ ha no kɔ, anyɛ saa a, wɔbɛsɛe wo, ɔman yi asotwe mu. </content>
        </verse>
        <verse num="16">
            <content>Na ɔtwentwɛn ne nan ase no, mmarima no sosɔɔ ɔno ne ne yere ne ne mmammaa baanu no nsa, na wɔde no firii adi gyaa no kuro no akyi ɛfiri sɛ AWURADE huu no mmɔbɔ. </content>
        </verse>
        <verse num="17">
            <content> Na wɔde wɔn firii adie no, ɔkaa sɛ: Dwane gye wo kra nkwa, nhwɛ w’akyi, nso nnyina kanko yi mu baabiara; bepɔ so na dwane korɔ, anyɛ saa a, wɔbɛsɛe wo.</content>
            <content> </content>
        </verse>
        <verse num="18">
            <content>Na Lot ka kyerɛɛ no sɛ: O, me wura, nnyɛ saa. </content>
        </verse>
        <verse num="19">
            <content>Hwɛ, w’akoa anya w’anim adom, na woama w’adɔeɛ a woayɛ me yi aso sɛ woregye me nkwa nanso merentumi nnwane nkɔ mmepɔ no so, na mmusuo no ammɛto me, na manwu. </content>
        </verse>
        <verse num="20">
            <content>Hwɛ, kuro yi na ɛbɛn sɛ wɔdwane kɔ hɔ, ɛhɔ sua. Ma mennwane nkɔ hɔ ɛ! Ɛnsua anaa? Na me kra anya nkwa. </content>
        </verse>
        <verse num="21">
            <content>Na ɔka kyerɛɛ no sɛ: Hwɛ, matie wo wɔ saa asɛm yi ho nso, na meremmutu kuro a woaka ho asɛm yi. </content>
        </verse>
        <verse num="22">
            <content>Yɛ ntɛm dwane kɔ hɔ, ɛfiri sɛ merentumi nyɛ hwee gye sɛ woakɔduru hɔ ansa. Enti na wɔfrɛ kuro no din sɛ: Soar.</content>
            <note_ref>1</note_ref>
            <content> </content>
        </verse>
        <verse num="23">
            <content>Na Lot duruu Soar no, na owia apue asase so. </content>
        </verse>
        <verse num="24">
            <content> Na AWURADE tɔɔ sɔfe ne ogya firi ɔsoro guu Sodom ne Gomora so. </content>
        </verse>
        <verse num="25">
            <content>Na ɔbutuu nkuro no ne kanko no nyinaa ne wɔn a wɔtete nkuro no mu nyinaa ne deɛ afifiri asase no soɔ.</content>
            <content> </content>
        </verse>
        <verse num="26">
            <content> </content>
            <content> Na Lot yere no deɛ, ɔhwɛɛ n’akyi, na ɔdanee nkyene sie.</content>
            <content> </content>
        </verse>
        <verse num="27">
            <content>Na Abraham tuaa ahema kɔɔ faako a na ɔgyina AWURADE anim hɔ no. </content>
        </verse>
        <verse num="28">
            <content>Na ɔdanee n’ani kyerɛɛ Sodom ne Gomora ne kanko no asase nyinaa, na ɔhwɛe, na hwɛ, asase no so wisie foroo sɛ fononoo mu wisie. </content>
        </verse>
        <verse num="29">
            <content>Enti berɛ a Onyankopɔn sɛee kanko no nkuro no no, ɔkaee Abraham, na ɔgyee Lot firii butuo a ɔbutuu nkuro a Lot te mu no mu.</content>
            <content> </content>
        </verse>
        <verse num="30">
            <content>Na Lot firii Soar kɔtenaa bepɔ no so, ɔne ne mmammaa baanu no, ɛfiri sɛ ɔsuroo Soar tena, na ɔne wɔn kɔtenaa ɔbodan bi mu.</content>
            <content> </content>
        </verse>
        <verse num="31">
            <content>Na abakan no ka kyerɛɛ akumaa no sɛ: Yɛn agya anyini, na ɔbarima biara nni asase yi so a ɔbɛba yɛn ho, sɛdeɛ asase sofoɔ nyinaa amanneɛ teɛ. </content>
        </verse>
        <verse num="32">
            <content> Bra, na yɛmma yɛn agya nsa nnom, na yɛne no nkɔda, na yɛanya yɛn agya ho mma. </content>
        </verse>
        <verse num="33">
            <content>Na wɔmaa wɔn agya nsa nomee anadwo no, na abakan no kɔɔ mu ne n’agya kɔdae; na wanhunu ne nna ne ne sɔreɛ mu. </content>
        </verse>
        <verse num="34">
            <content>Na adeɛ kyeeɛ no, abakan no ka kyerɛɛ akumaa no sɛ: Hwɛ, me ne m’agya akɔda anadwo yi, ma yɛmma no nsa nnom nnɛ anadwo yi nso, na kɔ mu, na wo ne no nkɔda, na yɛanya yɛn agya ho mma. </content>
        </verse>
        <verse num="35">
            <content>Na wɔmaa wɔn agya nsa nomee anadwo no nso, na akumaa no sɔre ne no kɔdae; na wanhunu ne nna ne ne sɔreɛ mu. </content>
        </verse>
        <verse num="36">
            <content>Na Lot mma maa baanu no nyinaa nyinsɛn wɔn agya ho. </content>
        </verse>
        <verse num="37">
            <content> Na abakan no woo ɔbabarima, na ɔtoo no din Moab; ɔne Moabfoɔ agya de bɛsi nnɛ. </content>
        </verse>
        <verse num="38">
            <content> Na akumaa no nso woo ɔbabarima, na ɔtoo no din Ben-ami; ɔne Amon mma agya de bɛsi nnɛ.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 18.22 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: 2 Pe 2.7-8</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 2 Ah 6.18</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Gye 18.20</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Num 16.21</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Mat 24.16</content>
        </note>
        <note num="1">
            <content kind="REF_VERSE_START">22</content>
            <content> </content>
            <content kind="STRONG_EM">SOAR: </content>
            <content>Asekyerɛ ne: </content>
            <content kind="EM">Adeɛ ketewa.</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Deut 29.23; Dwom 11.6; Amos 4.11; Luka 17.29; 2 Pe 2.6; Yes 1.9-10; 13.19</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Luka 17.32 </content>
        </note>
        <note kind="CROSS_REFERENCES">
            <content kind="REF_VERSE_START">32</content>
            <content>: Lew 18.7</content>
        </note>
        <note kind="CROSS_REFERENCES">
            <content kind="REF_VERSE_START">37</content>
            <content>: Deut 2.9</content>
        </note>
        <note kind="CROSS_REFERENCES">
            <content kind="REF_VERSE_START">38</content>
            <content>: Deut 2.19</content>
        </note>
    </chapter>
    <chapter num="20">
        <verse num="1">
            <content> </content>
            <content> Na Abraham tutu firii hɔ kɔɔ Negeb asase so, na ɔkɔtenaa Kades ne Sur ntam. Na ɔkɔtenaa Gerar nso.</content>
            <content> </content>
        </verse>
        <verse num="2">
            <content>Ɛhɔ Abraham kaa ne yere Sara ho sɛ: Ɔyɛ me nuabaa. Na Gerar hene Abimelek soma maa wɔbɛfaa Sara.</content>
            <content> </content>
        </verse>
        <verse num="3">
            <content>Na Onyankopɔn baa Abimelek nkyɛn anadwo daeɛ mu, na ɔka kyerɛɛ no sɛ: Hwɛ, ɔbaa a woakɔfa no no nti, woawu awie, ɛfiri sɛ ɔyɛ ɔbarima bi yere. </content>
        </verse>
        <verse num="4">
            <content>Nso na Abimelek nnya mfaa ne ho nkaa no. Na ɔkaa sɛ: AWURADE, wobɛkum ɔman tenenee nso? </content>
        </verse>
        <verse num="5">
            <content>Ɛnyɛ ɔno na ɔka kyerɛɛ me sɛ: Me nua ne no? Na ɔbaa no nso kaa sɛ: Me nua ne no. M’akomam kann ne me tirim fitaa na mede meyɛɛ yei. </content>
        </verse>
        <verse num="6">
            <content>Na Onyankopɔn ka kyerɛɛ no daeɛ mu sɛ: Me nso menim sɛ w’akomam kann na wode yɛɛ yei, na me nso mesɔɔ wo mu, na woanyɛ bɔne, ɛno nti na mamma woamfa wo ho anka no no. </content>
        </verse>
        <verse num="7">
            <content> Na afei dane ɔbarima no yere kɔma no, ɛfiri sɛ ɔyɛ odiyifoɔ, na wapa kyɛw ama wo, na woanya nkwa; na sɛ woannane no ankɔma no a, ɛnneɛ, hunu sɛ wuo na wobɛwuo, wo ne deɛ ɛwɔ woɔ nyinaa. </content>
        </verse>
        <verse num="8">
            <content>Na Abimelek sɔree anɔpatutu frɛɛ ne nkoa nyinaa, na ɔkaa nsɛm yi nyinaa guu wɔn aso mu, na nnipa no suroo pii.</content>
            <content> </content>
        </verse>
        <verse num="9">
            <content>Na Abimelek frɛɛ Abraham ka kyerɛɛ no sɛ: Ɛdeɛn na woayɛ yɛn yi, na bɔne bɛn na mayɛ woɔ, na wode bɔne kɛseɛ yi aba me ne m’ahennie soɔ? Adeɛ a wɔnyɛ na woayɛ me yi. </content>
        </verse>
        <verse num="10">
            <content>Na Abimelek ka kyerɛɛ Abraham sɛ: Ɛdeɛn na wohunuiɛ na wodii saa asɛm yi? </content>
        </verse>
        <verse num="11">
            <content>Na Abraham kaa sɛ: Ɛfiri sɛ mesusuu sɛ, ampa Onyankopɔn ho suro nni ha yi, na me yere nti wɔbɛku me. </content>
        </verse>
        <verse num="12">
            <content>Nanso ɛwom ampa sɛ ɔyɛ me nua; m’agya ba ne no, na ɛnyɛ me na ba a; na wayɛ me yere. </content>
        </verse>
        <verse num="13">
            <content>Na Onyankopɔn maa mefirii m’agya fie mebɛkyiniiɛ no, mesee ɔbaa no sɛ: W’adɔeɛ a wobɛyɛ me ne sɛ, baabiara a yɛbɛduro no, ka no me ho sɛ: Ɔyɛ me nua.</content>
            <content> </content>
        </verse>
        <verse num="14">
            <content>Ɛnna Abimelek faa nnwan ne anantwie ne nkoa ne mfenaa de maa Abraham, na ɔdanee ne yere Sara maa no. </content>
        </verse>
        <verse num="15">
            <content>Na Abimelek kaa sɛ: Hwɛ, m’asase na ɛda w’anim yi, baabiara a ɛyɛ wɔ w’ani soɔ no, tena. </content>
        </verse>
        <verse num="16">
            <content>Na Sara deɛ, ɔka kyerɛɛ no sɛ: Hwɛ, mama wo nua nnwetɛbena apem, hwɛ, ɛno na wɔn a wɔka wo ho nyinaa de bɛhunu wo tirim, na wo ho afi nnipa nyinaa anim.</content>
            <content> </content>
        </verse>
        <verse num="17">
            <content>Na Abraham bɔɔ Onyankopɔn mpaeɛ, na Onyankopɔn saa Abimelek ne ne yere ne ne mfenaa yadeɛ maa wɔwowoe. </content>
        </verse>
        <verse num="18">
            <content>Ɛsiane Abraham yere Sara ho asɛm no nti, na AWURADE ato Abimelek fiefoɔ mmaa nyinaa yafunu mu.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 12.9-10; 26.1 </content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Dwom 105.15</content>
        </note>
    </chapter>
    <chapter num="21">
        <verse num="1">
            <content> </content>
            <content> Na AWURADE bɛhwɛɛ Sara sɛdeɛ ɔkaeɛ no, na ɔyɛɛ Sara sɛdeɛ ɔhyɛɛ no bɔ no. </content>
        </verse>
        <verse num="2">
            <content> Na Sara nyinsɛnee, na ɔwoo ɔbabarima maa Abraham wɔ ne nkɔkoraaberɛ mu, berɛ a Onyankopɔn kaa ne ho asɛm no mu. </content>
        </verse>
        <verse num="3">
            <content> Abraham too ɔba a Sara wo maa no no din Isak.</content>
            <content> </content>
        </verse>
        <verse num="4">
            <content> </content>
            <content> Na Abraham ba Isak dii nnawɔtwe no, ɔtwaa no twetia sɛdeɛ Onyankopɔn hyɛɛ no no. </content>
        </verse>
        <verse num="5">
            <content> Na Abraham adi mfirinhyia ɔha berɛ a wɔwoo ne ba Isak maa no no.</content>
            <content> </content>
        </verse>
        <verse num="6">
            <content> </content>
            <content> Na Sara kaa sɛ: Onyankopɔn ama me sereɛ, obiara a ɔbɛteɛ no bɛsere ama me. </content>
        </verse>
        <verse num="7">
            <content>Na ɔse: Hwan na anka ɔbɛka akyerɛ Abraham sɛ Sara bɛma mma nufoɔ? Nanso hwɛ, mawo ba ama no ne nkɔkoraaberɛ mu. </content>
        </verse>
        <verse num="8">
            <content>Na abɔfra no nyinii, na wɔtwaa no nufoɔ. Na da a wɔtwaa Isak nufoɔ no, Abraham too pono kɛseɛ.</content>
            <content> </content>
        </verse>
        <verse num="9">
            <content>Na Sara hunuu Misraimni Hagar ba a ɔwo maa Abraham no sɛ ɔredi fɛw. </content>
        </verse>
        <verse num="10">
            <content> Na ɔka kyerɛɛ Abraham sɛ: Pamo afenaa yi ne ne ba no, na ɛnyɛ afenaa yi ba ne me ba Isak na ɛbɛdi adeɛ. </content>
        </verse>
        <verse num="11">
            <content>Na ne ba no nti, asɛm no yɛɛ Abraham ya yie. </content>
        </verse>
        <verse num="12">
            <content> Na Onyankopɔn ka kyerɛɛ Abraham sɛ: Mma abɔfra no ne w’afenaa asɛm no nnyɛ wo ya, na deɛ Sara ka kyerɛɛ woɔ nyinaa, tie, na Isak mu na wɔbɛfrɛ w’asefoɔ. </content>
        </verse>
        <verse num="13">
            <content> Na afenaa ba no nso, mɛyɛ no ɔman kɛseɛ, ɛfiri sɛ ɔyɛ w’aseni. </content>
        </verse>
        <verse num="14">
            <content>Na Abraham sɔree anɔpatutu faa aduane ne nsuo kotokuo, na ɔde maa Hagar, ɔde sii ne kɔn ho, na ɔmaa no ne abɔfra no kɔe. Na ɔkɔe kɔkyinkyinii Beer-seba</content>
            <note_ref>1</note_ref>
            <content> serɛ so.</content>
            <content> </content>
        </verse>
        <verse num="15">
            <content>Na nsuo no saa wɔ kotokuo no mu no, ɔgyaa abɔfra no too dɔtɔ bi ase. </content>
        </verse>
        <verse num="16">
            <content>Ɛnna ɔkɔ kɔtenaa akyiri bɛyɛ sɛ deɛ wɔto bɛmma a ɛbɛtɔ, na ɔse: Mma mennhunu abɔfra yi wuo! Na ɔtenaa ne ntentensoɔ, na ɔmaa ne nne so sui.</content>
            <content> </content>
        </verse>
        <verse num="17">
            <content>Na Onyankopɔn tee abarimaa no nne, na Nyankopɔn bɔfoɔ firi soro frɛɛ Hagar bisaa no sɛ: Hagar, ɛdeɛn na ɛreyɛ woɔ? Nsuro, na Onyankopɔn ate abarimaa no nne wɔ deɛ ɔwɔ hɔ. </content>
        </verse>
        <verse num="18">
            <content>Sɔre ma abarimaa no so, na fa wo nsa sɔ ne mu; na mɛyɛ no ɔman kɛseɛ. </content>
        </verse>
        <verse num="19">
            <content>Na Onyankopɔn buee n’ani, na ɔhunuu subura bi, na ɔkɔ kɔsaa bi hyɛɛ nsuo kotokuo no ma, na ɔde bi maa abarimaa no nomee. </content>
        </verse>
        <verse num="20">
            <content>Na Onyankopɔn dii abarimaa no akyi, na ɔnyinii, na ɔtenaa ɛserɛ so hɔ yɛɛ agyantoni. </content>
        </verse>
        <verse num="21">
            <content> Na ɔtenaa Paran serɛ so; na ne na kɔwaree yerɛ firi Misraim asase so brɛɛ no.</content>
            <content> </content>
        </verse>
        <verse num="22">
            <content> </content>
            <content> Na berɛ no mu no, Abimelek ne ne safohene Pikol bɛka kyerɛɛ Abraham sɛ: Onyankopɔn di w’akyi wɔ biribiara a woyɛ mu. </content>
        </verse>
        <verse num="23">
            <content> Enti afei ka Onyankopɔn ntam kyerɛ me sɛ worentwa me ne me mma ne me mmanana nkontompo, na sɛ adɔeɛ a meyɛɛ woɔ no teɛ no, wode bi bɛyɛ me ne m’asase a woabɛyɛ hɔhoɔ wɔ soɔ yi. </content>
        </verse>
        <verse num="24">
            <content>Na Abraham kaa sɛ: Mɛka ntam no. </content>
        </verse>
        <verse num="25">
            <content> Na asubura bi a Abimelek nkoa nam aniɛden so gyeeɛ no nti, Abraham kaa Abimelek anim. </content>
        </verse>
        <verse num="26">
            <content>Na Abimelek kaa sɛ: Mennim deɛ ɔyɛɛ saa adeɛ yi, na wo nso, woanka ankyerɛ me, nanso mentee da, gye nnɛ. </content>
        </verse>
        <verse num="27">
            <content>Na Abraham de nnwan ne anantwie maa Abimelek, na wɔn baanu pamee. </content>
        </verse>
        <verse num="28">
            <content>Na Abraham yii nnwanten mma abereɛ nson gyinaa fa. </content>
        </verse>
        <verse num="29">
            <content>Na Abimelek bisaa Abraham sɛ: Nnwanten mma abereɛ nson a woyii wɔn gyinaa fa yi aseɛ ne sɛn? </content>
        </verse>
        <verse num="30">
            <content>Na ɔkaa sɛ: Nnwanten mma abereɛ nson yi, gye wɔ me nsam, na ɛnyɛ me adanseɛ sɛ me na metuu abura yi. </content>
        </verse>
        <verse num="31">
            <content> Enti ɔfrɛɛ hɔ Beer-seba, ɛfiri sɛ ɛhɔ na wɔn baanu nyinaa kekaa ntam. </content>
        </verse>
        <verse num="32">
            <content>Na wɔpamee wɔ Beer-seba; na Abimelek ne ne safohene Pikol sɔree, na wɔsane kɔɔ Filistifoɔ asase so. </content>
        </verse>
        <verse num="33">
            <content> Na Abraham duaa ɛsɛnteɛ dua wɔ Beer-seba, na ɔsɔree AWURADE a ɔyɛ daa Nyankopɔn no wɔ hɔ. </content>
        </verse>
        <verse num="34">
            <content>Na Abraham yɛɛ ɔhɔhoɔ Filistifoɔ asase so nna pii.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 18.10 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Heb 11.11</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 17.19</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Gye 17.11-12 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Gye 17.17; Rom 4.19</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Gye 18.12 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Gal 4.30</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Rom 9.7-8; Heb 11.18</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Gye 17.20</content>
        </note>
        <note num="1">
            <content kind="REF_VERSE_START">14</content>
            <content> </content>
            <content kind="STRONG_EM">BEER-SEBA: </content>
            <content>Asekyerɛ ne: </content>
            <content kind="EM">Abura nson </content>
            <content>anaasɛ </content>
            <content kind="EM">Ntanka abura.</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Gye 16.3</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Gye 26.26 </content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Gye 20.15</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Gye 26.15, 18</content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Gye 26.33</content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Gye 12.8; Yes 40.28; Rom 16.26</content>
        </note>
    </chapter>
    <chapter num="22">
        <verse num="1">
            <content> </content>
            <content> Na nsɛm yi akyiri no, Onyankopɔn sɔɔ Abraham hwɛe, na ɔka kyerɛɛ no sɛ: Abraham! Na ɔse: Menie. </content>
        </verse>
        <verse num="2">
            <content> Na ɔkaa sɛ: Fa wo ba, wo ba korɔ a wodɔ no, Isak, kɔ Moria asase so, na fa no kɔbɔ ɔhyeɛ afɔdeɛ wɔ hɔ, wɔ mmepɔ no mu baako a mɛkyerɛ woɔ so.</content>
            <content> </content>
        </verse>
        <verse num="3">
            <content>Na Abraham sɔree anɔpatutu, na ɔhyehyɛɛ n’afunumu, na ɔfaa n’asomfoɔ mu baanu ne ne ba Isak kaa ne ho, na ɔtwaa ɔhyeɛ afɔdeɛ nnyina, na ɔsii mu kɔɔ faako a Onyankopɔn kyerɛɛ no no. </content>
        </verse>
        <verse num="4">
            <content>Na da a ɛtɔ so mmiɛnsa no, Abraham maa n’ani so, na ɔhunuu beaeɛ hɔ wɔ akyirikyiri. </content>
        </verse>
        <verse num="5">
            <content>Na Abraham ka kyerɛɛ ne somfoɔ no sɛ: Mo ne afunumu yi ntena ha; na me ne abarimaa yi bɛkɔ nohoa akɔsɔre, na yɛasane aba mo nkyɛn. </content>
        </verse>
        <verse num="6">
            <content>Na Abraham faa ɔhyeɛ afɔdeɛ nnyina no de soaa ne ba Isak, na ɔfaa ogya ne sekan kurae, na wɔn baanu kɔe. </content>
        </verse>
        <verse num="7">
            <content>Na Isak ka kyerɛɛ n’agya Abraham sɛ: M’agya! Na ɔse: Menie, me ba. Na ɔse: Hwɛ, ogya ne nnyina nie, na adwammaa a wɔde rekɔbɔ ɔhyeɛ afɔdeɛ no wɔ he? </content>
        </verse>
        <verse num="8">
            <content>Na Abraham se: Me ba, Onyankopɔn ankasa bɛkyerɛ ɔhyeɛ afɔdeɛ adwammaa no. Na wɔn baanu kɔe. </content>
        </verse>
        <verse num="9">
            <content>Na wɔkɔduruu deɛ Onyankopɔn kyerɛɛ no hɔ, na Abraham sii afɔrebukyia wɔ hɔ, na ɔsiesiee nnyina no, na ɔkyekyeree ne ba Isak, na ɔde no too afɔrebukyia no so wɔ nnyina no so.</content>
            <content> </content>
        </verse>
        <verse num="10">
            <content> Afei Abraham tenee ne nsa faa sekan no sɛ ɔde rebɛkum ne ba no.</content>
            <content> </content>
        </verse>
        <verse num="11">
            <content>Na AWURADE bɔfoɔ firi soro frɛɛ no sɛ: Abraham, Abraham! Na ɔse: Menie. </content>
        </verse>
        <verse num="12">
            <content> Na ɔse: Mfa wo nsa nka abarimaa no, nso nyɛ no hwee. Afei na mahunu sɛ wosuro Onyankopɔn, na woankame me wo ba korɔ no.</content>
            <content> </content>
        </verse>
        <verse num="13">
            <content>Na Abraham maa n’ani so, na ɔhunuu odwennini a dɔtɔ asɔ ne mmɛn mu wɔ n’akyi. Na Abraham kɔfaa odwennini no de no sii ne ba no ananmu bɔɔ ɔhyeɛ afɔdeɛ.</content>
            <content> </content>
        </verse>
        <verse num="14">
            <content>Na Abraham too bea hɔ din sɛ: Yahwe-yir’e.</content>
            <note_ref>1</note_ref>
            <content> Enti wɔka no nnɛ ara sɛ: AWURADE bepɔ so na wɔbɛhwɛ.</content>
            <content> </content>
        </verse>
        <verse num="15">
            <content>Na AWURADE bɔfoɔ firi soro frɛɛ Abraham bio sɛ: </content>
        </verse>
        <verse num="16">
            <content> Sɛ AWURADE seɛ nie: Ɛsiane sɛ woayɛ saa asɛm yi, na woankame me wo ba korɔ no nti, maka me ho ntam sɛ: </content>
        </verse>
        <verse num="17">
            <content> Hyira na mɛhyira woɔ, na dɔ na mɛma w’asefoɔ adɔre sɛ ɔsoro nsoromma ne mpoano anwea. Na w’asefoɔ bɛfa wɔn atamfoɔ nkuro ano apono adi so. </content>
        </verse>
        <verse num="18">
            <content> Na w’asefoɔ mu na wɔbɛhyira asase so amanaman nyinaa, ɛfiri sɛ woatie me nne. </content>
        </verse>
        <verse num="19">
            <content>Ɛnna Abraham sane baa ne mmeranteɛ no nkyɛn, na wɔsɔre sii mu baa Beer-seba. Na Abraham tenaa Beer-seba.</content>
            <content> </content>
        </verse>
        <verse num="20">
            <content> </content>
            <content> Na nsɛm yi akyiri no, wɔka kyerɛɛ Abraham sɛ: Hwɛ, Milka nso awo mma ama wo nua Nahor: </content>
        </verse>
        <verse num="21">
            <content>N’abakan Us ne ne nua Bus ne Kemuel a ɔyɛ Aram agya, </content>
        </verse>
        <verse num="22">
            <content>ne Kesed ne Haso ne Pildas ne Yidlaf ne Betuel. </content>
        </verse>
        <verse num="23">
            <content> Na Betuel woo Rebeka. Nnipa baawɔtwe yi na Milka wo maa Abraham nua Nahor. </content>
        </verse>
        <verse num="24">
            <content>Na ne mpena baako bi a wɔfrɛ no Rehuma nso woo Teba, Gaham, Tahas ne Maaka.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Heb 11.17; Yak 1.12 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: 2 Be 3.1</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Yak 2.21</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Yer 7.31; Rom 8.32</content>
        </note>
        <note num="1">
            <content kind="REF_VERSE_START">14</content>
            <content> </content>
            <content kind="STRONG_EM">YAHWE-YIR’E: </content>
            <content>Asekyerɛ ne: </content>
            <content kind="EM">AWURADE bɛhwɛ.</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Heb 6.13</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Gye 13.16; 15.5; Heb 11.12; Gye 24.60</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Gye 12.3; Gal 3.16</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Gye 11.29 </content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Gye 24.15</content>
        </note>
    </chapter>
    <chapter num="23">
        <verse num="1">
            <content>Na Sara nkwa nna a ɔdiiɛ nyinaa yɛ mfirinhyia ɔha aduonu nson. </content>
        </verse>
        <verse num="2">
            <content>Na Sara wuu wɔ Kiriat-arba, (ɛne Hebron) a ɛwɔ Kanaan asase soɔ no. Na Abraham ba bɛsuu Sara abia; ɔsuu no.</content>
            <content> </content>
        </verse>
        <verse num="3">
            <content>Na Abraham sɔre firii n’amu no anim, na ɔne Het mma kɔkasaa sɛ: </content>
        </verse>
        <verse num="4">
            <content> Meyɛ mo nkyɛn hɔhoɔ ne mamfrani, momma me amusiebea wɔ mo nkyɛn, na mensie m’amu yi ma no mfiri m’ani so. </content>
        </verse>
        <verse num="5">
            <content>Na Het mma no buaa Abraham see no sɛ: </content>
        </verse>
        <verse num="6">
            <content>Owura, tie yɛn! Okunini bi ne wo wɔ yɛn mu. Yɛn ada mu deɛ wopɛ no, sie w’amu no wɔ mu. Yɛn mu biara renkame wo ne da, sɛ nsie w’amu wɔ mu. </content>
        </verse>
        <verse num="7">
            <content>Na Abraham sɔre gyinae, na ɔbɔɔ ne mu ase maa asase no so nkurɔfoɔ, Het mma no, </content>
        </verse>
        <verse num="8">
            <content>na ɔne wɔn kasaa sɛ: Sɛ ɛyɛ mo pɛ sɛ mesie m’amu yi ma no firi m’ani so a, montie me, na monsrɛ Efron, Sohar ba, mma me, </content>
        </verse>
        <verse num="9">
            <content>na ɔmfa Makpela bodan a ɛyɛ ne deɛ, na ɛwɔ n’afuo ano no mma me; ɔnnye me n’abotene na ɔmfa mma me, na mennya asieeɛ wɔ mo ha. </content>
        </verse>
        <verse num="10">
            <content>Na Efron te Het mma no mu. Na Hetini Efron buaa Abraham maa Het mma no tee wɔ wɔn a wɔhyɛne ne kuro pono mu no nyinaa anim sɛ: </content>
        </verse>
        <verse num="11">
            <content>Dabi, me wura, tie me: Mede afuo no mema wo, na ɔbodan a ɛwɔ mu no nso mede mema wo. Me man mma anim na mede ma woɔ yi, sie w’amu. </content>
        </verse>
        <verse num="12">
            <content>Na Abraham bɔɔ ne mu ase wɔ asase no so nkurɔfoɔ no anim, </content>
        </verse>
        <verse num="13">
            <content>na ɔkasa kyerɛɛ Efron maa asase no so nkurɔfoɔ no tee sɛ: Sɛ wotie me a, mede afuo no tiri dwetɛ bɛma wo; gye no me nsam, na mensie m’amu wɔ hɔ. </content>
        </verse>
        <verse num="14">
            <content>Na Efron buaa Abraham see no sɛ: </content>
        </verse>
        <verse num="15">
            <content>Me wura, tie, nnwetɛbena ahanan asase yɛ deɛn wɔ me ne wo ntam? W’amu ara na sie. </content>
        </verse>
        <verse num="16">
            <content>Na Abraham tiee Efron, na Abraham karii dwetɛ a Efron bɔɔ din maa Het mma teeɛ no maa no, nnwetɛbena ahanan a adwadifoɔ die no. </content>
        </verse>
        <verse num="17">
            <content>Na wɔde Efron afuo a ɛwɔ Makpela a ɛda Mamre ntentensoɔ no, afuo no ne ɔbodan a ɛwɔ mu no ne afuo no so nnua nyinaa, deɛ ɛwɔ n’ahyeɛ nyinaa soɔ, </content>
        </verse>
        <verse num="18">
            <content>hyɛɛ Abraham nsa wɔ Het mma no anim, wɔn a wɔhyɛne ne kuro pono mu no nyinaa anim.</content>
            <content> </content>
        </verse>
        <verse num="19">
            <content>Na ɛno akyiri no, Abraham siee ne yere Sara wɔ Makpela afuo mu ɔbodan mu, wɔ Mamre ntentensoɔ, (a ɛne Hebron) a ɛwɔ Kanaan asase soɔ no. </content>
        </verse>
        <verse num="20">
            <content> Na Het mma de afuo no ne ɔbodan a ɛwɔ mu no hyɛɛ Abraham nsa sɛ amusiebea.</content>
        </verse>
        <note kind="CROSS_REFERENCES">
            <content kind="REF_VERSE_START">4</content>
            <content>: Gye 17.8</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Gye 25.9-10; 47.30; 49.29-30; 50.13</content>
        </note>
    </chapter>
    <chapter num="24">
        <verse num="1">
            <content> </content>
            <content> Na Abraham abɔ akɔkoraa, na wadi nna pii, na AWURADE ahyira no ade nyinaa mu. </content>
        </verse>
        <verse num="2">
            <content> Na Abraham ka kyerɛɛ ne fie asomfoɔ mu panin a ɔhwɛ deɛ ɔwɔ nyinaa soɔ sɛ: Fa wo nsa ka m’asene mu, </content>
        </verse>
        <verse num="3">
            <content> na mɛma woaka AWURADE, ɔsoro Nyankopɔn ne asase Nyankopɔn, ntam sɛ worenware Kanaanfoɔ a mete wɔn mu yi mmammaa mu bi mma me ba. </content>
        </verse>
        <verse num="4">
            <content>Na kɔ me kuro ne m’abusua mu kɔware yerɛ ma me ba Isak. </content>
        </verse>
        <verse num="5">
            <content>Na ɔsomfoɔ no ka kyerɛɛ no sɛ: Ebia ɔbaa no rempɛ sɛ ɔbɛdi m’akyiri aba asase yi soɔ; ɛnneɛ memfa wo ba no mensane menkɔ asase a wofiri so baeɛ no so anaa? </content>
        </verse>
        <verse num="6">
            <content>Na Abraham ka kyerɛɛ no sɛ: Hwɛ yie, na woamfa me ba ansane ankɔ hɔ bio. </content>
        </verse>
        <verse num="7">
            <content> AWURADE, ɔsoro Nyankopɔn a ɔfaa me firii m’agya fie ne asase a wɔwoo me wɔ soɔ no so, na ɔne me kasaeɛ, na ɔkaa ntam kyerɛɛ me sɛ: W’asefoɔ na mede asase yi bɛma wɔn no, ɔbɛsoma ne bɔfoɔ adi w’anim, na woakɔware yerɛ afiri hɔ abrɛ me ba. </content>
        </verse>
        <verse num="8">
            <content>Na sɛ ɔbaa no mpɛ sɛ ɔdi w’akyiri a, ɛnneɛ wo ho afi me ntam yi mu, nanso mfa me ba nsane nkɔ hɔ bio. </content>
        </verse>
        <verse num="9">
            <content>Na ɔsomfoɔ no de ne nsa kaa ne wura Abraham asene mu, na ɔkaa no ntam wɔ asɛm no ho.</content>
            <content> </content>
        </verse>
        <verse num="10">
            <content> </content>
            <content> Na ɔsomfoɔ no faa ne wura yoma mu du, na ɔkɔe, na ɔkura ne wura nnepa ahodoɔ nyinaa bi. Na ɔsɔre sii mu kɔɔ Mesopotamia, Nahor kuro mu. </content>
        </verse>
        <verse num="11">
            <content>Na ɔmaa ne yoma no butuu kuro no kurotia wɔ asubura bi ho anwummerɛ a mmaa bɛsa nsuo.</content>
            <content> </content>
        </verse>
        <verse num="12">
            <content>Na ɔbɔɔ mpaeɛ sɛ: AWURADE, me wura Abraham Nyankopɔn, mesrɛ wo, ma no nsi me yie nnɛ, na yɛ me wura Abraham adɔeɛ. </content>
        </verse>
        <verse num="13">
            <content>Hwɛ, meregyina asubura yi so ha; na kurom hɔfoɔ mmammaa bɛfiri abɛsa nsuo. </content>
        </verse>
        <verse num="14">
            <content>Na ma no mmra sɛ ababaa a mɛse no sɛ: Soɛ w’ahina ma mennom nsuo no bi, na ɔbɛka sɛ: Nom, na mɛma wo yoma no anom bie no, ma ɔno ara nyɛ deɛ woayi no ama w’akoa Isak, na ɛno mu na mɛhunu sɛ woayɛ me wura adɔeɛ.</content>
            <content> </content>
        </verse>
        <verse num="15">
            <content> </content>
            <content> Na ɔnnya nwiee kasa no, hwɛ, Rebeka baeɛ a n’ahina si ne batiri so. Ɔyɛ Betuel a ɔyɛ Abraham ne nua Nahor yere Milka ba. </content>
        </verse>
        <verse num="16">
            <content>Na ababaa no ho yɛ fɛ sɛ, ɔyɛ ɔbaabunu ɛfiri sɛ na ɔbarima biara nhunuu no da. Na ɔkɔɔ asubura no mu kɔhyɛɛ n’ahina ma, na ɔbae. </content>
        </verse>
        <verse num="17">
            <content>Na ɔsomfoɔ no tuu mmirika kɔhyiaa no sɛ: Mesrɛ wo, ma mennom w’ahina yi mu nsuo kakra. </content>
        </verse>
        <verse num="18">
            <content>Na ɔse: Me wura, nom bi! Na ɔyɛɛ ntɛm soɛɛ n’ahina no sii ne nsam maa no nomee. </content>
        </verse>
        <verse num="19">
            <content>Na ɔmaa no nom wieeɛ no, ɔkaa sɛ: Mɛkɔ makɔsa bi mabrɛ wo yoma no nso akɔsi sɛ wɔbɛwie nom. </content>
        </verse>
        <verse num="20">
            <content>Na ɔyɛɛ ntɛm kɔhwiee n’ahina mu nsuo no guu anomeeɛ hɔ, na ɔtutuu mmirika kɔɔ abura no mu bio kɔsaa nsuo, na ɔsa maa ne yoma no nyinaa. </content>
        </verse>
        <verse num="21">
            <content>Na ɔbarima no hwɛɛ no ara, na ɔyɛɛ komm sɛ ɔbɛhunu sɛ AWURADE ama ne kwankorɔ no ayɛ dwoodwoo anaasɛ ɛnte saa. </content>
        </verse>
        <verse num="22">
            <content> Na yoma no wiee nsuo nom no, ɔbarima no yii sika hwenemkaa a ano si dwetɛbena fa ne nsa so nkapo mmienu a ano si sikabena du de hyɛɛ no. </content>
        </verse>
        <verse num="23">
            <content>Na ɔbisaa no sɛ: Hwan ba ne wo? Mesrɛ wo, kyerɛ me! Yɛbɛnya daberɛ wɔ w’agya fie anaa? </content>
        </verse>
        <verse num="24">
            <content>Na ɔbuaa no sɛ: M’agya ne Betuel a ɔyɛ Nahor ne Milka ba no. </content>
        </verse>
        <verse num="25">
            <content>Na ɔtoaa so sɛ: Yɛwɔ ɛserɛ ne mmoa aduane pii ne deɛ mobɛda.</content>
            <content> </content>
        </verse>
        <verse num="26">
            <content>Na ɔbarima no bɔɔ ne mu ase sɔree AWURADE. </content>
        </verse>
        <verse num="27">
            <content>Na ɔkaa sɛ: Nhyira nka AWURADE, me wura Abraham Nyankopɔn a wamma n’adɔeɛ ne ne nokorɛ ammɔ me wura. Na me nso, AWURADE akyerɛ me me wura nuanom fie kwan. </content>
        </verse>
        <verse num="28">
            <content>Na ababaa no tuu mmirika kɔkaa saa nsɛm yi kyerɛɛ ne na fiefoɔ.</content>
            <content> </content>
        </verse>
        <verse num="29">
            <content>Na Rebeka wɔ nuabarima bi a ne din de Laban. Na Laban de mmirika firii adi kɔɔ ɔbarima no nkyɛn wɔ asubura no ho. </content>
        </verse>
        <verse num="30">
            <content>Na ɔhunuu hwenemkaa ne ne nsa so nkapo no, na ɔtee ne nua Rebeka nsɛm no sɛ: Sɛdeɛ ɔbarima no kasa kyerɛɛ me nie no, ɔbaa ɔbarima no nkyɛn. Na hwɛ, na ɔgyina yoma no nkyɛn, asubura no ho. </content>
        </verse>
        <verse num="31">
            <content>Na ɔkaa sɛ: Wo a AWURADE ahyira woɔ, bra, adɛn nti na wogyina kurotia? Na masiesie ɛdan mu, ne baabi nso mama yoma no. </content>
        </verse>
        <verse num="32">
            <content>Na ɔbarima no kɔɔ fie, na ɔyii yoma no so nnoɔma maa no ɛserɛ ne aduane, na ɔmaa ɔno ne nnipa a wɔka ne ho no nsuo sɛ wɔnhohoro wɔn nan ase. </content>
        </verse>
        <verse num="33">
            <content>Na wɔde aduane bɛsii n’anim sɛ ɔnni. Nanso ɔkaa sɛ: Merennidi gye sɛ mabɔ m’amanneɛ ansa. Na ɔse: Bɔ na yɛn ntie ɛ!</content>
            <content> </content>
        </verse>
        <verse num="34">
            <content>Na ɔse: Abraham somfoɔ ne me. </content>
        </verse>
        <verse num="35">
            <content>Na AWURADE ahyira me wura pii na wayɛ ɔkɛseɛ. Na wama no nnwan ne anantwie, dwetɛ ne sika kɔkɔɔ, nkoa ne mfenaa, ne yoma ne mfunumu. </content>
        </verse>
        <verse num="36">
            <content>Na me wura yere Sara awo ba wɔ ne mmerewaberɛ mu ama me wura, na ɔde deɛ ɔwɔ nyinaa ama no. </content>
        </verse>
        <verse num="37">
            <content>Na me wura ama maka ntam sɛ: Nware Kanaanfoɔ a mete wɔn asase soɔ yi mmammaa mu bi mma me ba. </content>
        </verse>
        <verse num="38">
            <content>Na mmom kɔ m’agya fie ne m’abusua mu kɔware yerɛ brɛ no. </content>
        </verse>
        <verse num="39">
            <content>Na mebisaa me wura sɛ: Na sɛ ɔbaa no anni m’akyi ɛ? </content>
        </verse>
        <verse num="40">
            <content> Na ɔka kyerɛɛ me sɛ: AWURADE a menam n’anim no bɛsoma ne bɔfoɔ aka wo ho, na wama wo kwan so ayɛ dwoodwoo, na woakɔware yerɛ wɔ m’abusua mu ne m’agya fie abrɛ me ba; </content>
        </verse>
        <verse num="41">
            <content>Ɛno na sɛ wokɔ m’abusua mu, na wɔamma wo bi a, ɛnneɛ na wo ho afi me ntam no mu. </content>
        </verse>
        <verse num="42">
            <content>Na mebaa asubura no ho nnɛ kaa sɛ: AWURADE, me wura Abraham Nyankopɔn, sɛ wo ara worema me kwan a meretuo yi ayɛ dwoodwoo a, </content>
        </verse>
        <verse num="43">
            <content>hwɛ, megyina asubura yi ho, na ma no mmra sɛ ababaa a ɔbɛfiri abɛsa nsuo no, na mɛse no sɛ: Mesrɛ wo, ma me w’ahina yi mu nsuo kakra mennom, </content>
        </verse>
        <verse num="44">
            <content>na ɔbɛka akyerɛ me sɛ: Nom, na menkɔsa bi memmrɛ wo yoma no nso no, ma ɔno ara nyɛ ɔbaa a AWURADE ayi no ama me wura ba. </content>
        </verse>
        <verse num="45">
            <content>Na mennya menwiee m’akoma mu kasa no, hwɛ, Rebeka firii adi bae a ahina si ne mmatiri soɔ, na ɔkɔɔ abura no mu kɔsaa nsuo. Na mesee no sɛ: Mesrɛ wo, ma me bi mennom. </content>
        </verse>
        <verse num="46">
            <content>Na ɔyɛɛ ntɛm soɛɛ n’ahina no kaa sɛ: Nom, na mɛma wo yoma no nso bi anom. Na menomee, na ɔmaa yoma no nso bi nomee. </content>
        </verse>
        <verse num="47">
            <content> Na mebisaa no sɛ: Hwan ba ne wo? Na ɔse: M’agya ne Betuel a ɔyɛ Nahor ne Milka ba no. Na mede ɛhwenemkaa no mesɛnee ne hwenem, na mede nkapo no mehyehyɛɛ ne nsa, </content>
        </verse>
        <verse num="48">
            <content>na mebɔɔ me mu ase mesɔree AWURADE, na mehyiraa AWURADE, me wura Abraham Nyankopɔn a ɔkyerɛɛ me nokorɛ kwan sɛ menkɔware me wura nua ba memma ne ba no. </content>
        </verse>
        <verse num="49">
            <content>Na afei sɛ mo ara moreyɛ me wura adɔeɛ adi no nokorɛ a, monka nkyerɛ me; na sɛ ɛnte saa a, monka nkyerɛ me, na mennane memfa nifa anaa benkum.</content>
            <content> </content>
        </verse>
        <verse num="50">
            <content>Ɛnna Laban ne Betuel buaa sɛ: AWURADE na asɛm yi firi no, yɛrentumi nka no papa anaa bɔne nkyerɛ wo. </content>
        </verse>
        <verse num="51">
            <content>Hwɛ, Rebeka na ɔgyina w’anim yi, fa no kɔ ma no nkɔyɛ wo wura ba yere, sɛdeɛ AWURADE aka no. </content>
        </verse>
        <verse num="52">
            <content>Na Abraham somfoɔ no tee wɔn nsɛm no, ɔkotoo fam sɔree AWURADE. </content>
        </verse>
        <verse num="53">
            <content>Na ɔsomfoɔ no yii dwetɛ nnwinneɛ ne sika kɔkɔɔ nnwinneɛ ne ntadeɛ de maa Rebeka; na ɔde nnoɔma a ɛsom boɔ maa ne nuabarima ne ne na. </content>
        </verse>
        <verse num="54">
            <content>Na ɔne nnipa a wɔka ne ho no didii na wɔnomeeɛ no, wɔdaa hɔ anadwo no. Na wɔsɔree anɔpa no, ɔkaa sɛ: Monnya me kwan, na menkɔ me wura nkyɛn. </content>
        </verse>
        <verse num="55">
            <content>Na ne nua ne ne na kaa sɛ: Ma ababaa no ntena yɛn nkyɛn nna tiaa bi sɛ dadu ansa na woakɔ. </content>
        </verse>
        <verse num="56">
            <content>Na ɔka kyerɛɛ wɔn sɛ: Monnsi me kwan, ɛfiri sɛ AWURADE ama m’akwantuo no asi me yie. Monnya me kwan mma menkɔ me wura nkyɛn. </content>
        </verse>
        <verse num="57">
            <content>Na wɔse: Ma yɛmfrɛ ababaa no mmisa ɔno ara.</content>
            <content> </content>
        </verse>
        <verse num="58">
            <content>Na wɔfrɛɛ Rebeka ka kyerɛɛ no sɛ: Wo ne ɔbarima yi bɛkɔ anaa? Na ɔse: Mɛkɔ. </content>
        </verse>
        <verse num="59">
            <content>Na wɔgyaa wɔn nua Rebeka ne n’abaawa panin ne Abraham somfoɔ no ne ne nnipa no kwan. </content>
        </verse>
        <verse num="60">
            <content> Na wɔhyiraa Rebeka see no sɛ:</content>
            <block_quote>
                <content>Yɛn nuabaa, dane</content>
            </block_quote>
            <block_quote kind="LEFT_INDENTED">
                <content>mpem du ahodoɔ mpem mpem,</content>
            </block_quote>
            <block_quote>
                <content>na w’asefoɔ mfa</content>
            </block_quote>
            <block_quote kind="LEFT_INDENTED">
                <content>wɔn atamfoɔ apono nni.</content>
                <content> </content>
            </block_quote>
        </verse>
        <verse num="61">
            <content>Na Rebeka ne ne mmaawa sɔree, na wɔtenatenaa yoma so dii ɔbarima no akyi, na ɔsomfoɔ no de Rebeka sii mu kɔe.</content>
            <content> </content>
        </verse>
        <verse num="62">
            <content> </content>
            <content> Na Isak firi Lahai-roi abura ho bae, ɛfiri sɛ na ɔte Negeb asase no so. </content>
        </verse>
        <verse num="63">
            <content>Na Isak firii adi kɔɔ wiram anwummerɛ kɔdwennwenee ne nsɛm ho. Na ɔmaa n’ani so hwɛe, na hwɛ, yoma reba. </content>
        </verse>
        <verse num="64">
            <content>Na Rebeka maa n’ani so, na ɔhunuu Isak no, ɔfirii yoma no so sii fam. </content>
        </verse>
        <verse num="65">
            <content>Na ɔka kyerɛɛ ɔsomfoɔ no sɛ: Ɔbarima bɛn na ɔnam wira mu rebɛhyia yɛn yi? Na ɔsomfoɔ no se: Ɛyɛ me wura. Na ɔfaa ne nkatanimu de kataa n’anim. </content>
        </verse>
        <verse num="66">
            <content>Na ɔsomfoɔ no kaa deɛ ɔyɛeɛ no nyinaa kyerɛɛ Isak. </content>
        </verse>
        <verse num="67">
            <content> Na Isak de no kɔɔ ne na Sara ntomadan mu, na ɔwaree Rebeka, na ɔyɛɛ no ɛyerɛ, na ɔdɔ no. Na Isak werɛ kyekyeree, ne na wuo no akyi.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 12.2; Dwom 112.2-3 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Gye 47.29</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 28.1; Eks 34.16</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Gye 12.1, 7</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Gye 11.31; 27.43 </content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Gye 22.23 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Gye 24.47</content>
        </note>
        <note kind="CROSS_REFERENCES">
            <content kind="REF_VERSE_START">40</content>
            <content>: Gye 17.1</content>
        </note>
        <note kind="CROSS_REFERENCES">
            <content kind="REF_VERSE_START">47</content>
            <content>: Gye 24.22</content>
        </note>
        <note kind="CROSS_REFERENCES">
            <content kind="REF_VERSE_START">60</content>
            <content>: Gye 22.17</content>
        </note>
        <note kind="CROSS_REFERENCES">
            <content kind="REF_VERSE_START">62</content>
            <content>: Gye 16.14; 25.11 </content>
        </note>
        <note kind="CROSS_REFERENCES">
            <content kind="REF_VERSE_START">67</content>
            <content>: Gye 23.2</content>
        </note>
    </chapter>
    <chapter num="25">
        <verse num="1">
            <content> </content>
            <content> Na Abraham waree yerɛ bio a ne din de Ketura. </content>
        </verse>
        <verse num="2">
            <content>Na ɔwoo Simran, Yoksan, Medan, Midian, Isbak ne Sua maa no. </content>
        </verse>
        <verse num="3">
            <content>Na Yoksan woo Seba ne Dedan. Na Dedan mma ne Asurfoɔ, Letusfoɔ ne Leumfoɔ. </content>
        </verse>
        <verse num="4">
            <content>Na Midian mma ne Hefa, Hefer, Hanok, Abida ne Eldaa. Yeinom nyinaa ne Ketura mma.</content>
            <content> </content>
        </verse>
        <verse num="5">
            <content>Na Abraham de deɛ ɔwɔ nyinaa maa Isak. </content>
        </verse>
        <verse num="6">
            <content>Na mmaa nkae mma a Abraham wɔ no deɛ, berɛ a Abraham te aseɛ no, ɔkyɛɛ wɔn adeɛ, na ɔgyaa wɔn kwan firii ne ba Isak ho maa wɔkɔɔ apueeɛ asase no so.</content>
            <content> </content>
        </verse>
        <verse num="7">
            <content>Na Abraham nna a ɔdiiɛ yɛ mfeɛ ɔha aduɔson nnum. </content>
        </verse>
        <verse num="8">
            <content> Na Abraham gyaa ne honhom mu, na ɔwuu ɛdwono pa mu, wabɔ akɔkoraa, na ɔnyaa mfeɛ pii. Na ɔtii n’agyanom wɔ asamando.</content>
            <content> </content>
        </verse>
        <verse num="9">
            <content>Na ne mma Isak ne Ismael siee no Makpela bodan mu, wɔ Hetini Efron, Sohar ba, afuo no mu wɔ Mamre ntentensoɔ, </content>
        </verse>
        <verse num="10">
            <content> afuo a Abraham tɔɔ no Het mma nsam no. Ɛhɔ na wɔsiee Abraham ne ne yere Sara. </content>
        </verse>
        <verse num="11">
            <content> Na Abraham wuo akyiri no, Onyankopɔn hyiraa ne ba Isak. Na Isak tenaa Lahai-roi abura no ho.</content>
            <content> </content>
        </verse>
        <verse num="12">
            <content> </content>
            <content> Na yei ne Abraham ba Ismael a Misraimni Hagar, Sara afenaa no, wo maa Abraham no awoɔ ntoatoasoɔ: </content>
        </verse>
        <verse num="13">
            <content>Na yei ne Ismael mma din a wɔde frɛɛ wɔn awoɔ ntoatoasoɔ no: Ismael abakan Nebaiot. Wɔn a wɔka ho ne Kedar, Adbeel, Mibsam, </content>
        </verse>
        <verse num="14">
            <content>Misma, Duma, Masa, </content>
        </verse>
        <verse num="15">
            <content>Hadad, Tema, Yetur, Nafis ne Kedema. </content>
        </verse>
        <verse num="16">
            <content> Yeinom ne Ismael mma, na yeinom ne wɔn din, sɛdeɛ wɔn nkuraa ne wɔn nsraban teɛ, atitire dummienu ne wɔn aman.</content>
            <content> </content>
        </verse>
        <verse num="17">
            <content>(Na Ismael nkwa mu mfeɛ a ɔdiiɛ nie: Mfirinhyia ɔha aduasa nson. Na ɔgyaa ne honhom mu, na ɔwui, na ɔtii n’agyanom wɔ asamando.) </content>
        </verse>
        <verse num="18">
            <content> Na wɔtena firi Hawila kɔsii Sur a ɛwɔ Misraim ntentensoɔ de rekɔ Asiria no. Na ɔne ne nuanom antena no asomdwoeɛ mu.</content>
            <note_ref>1</note_ref>
            <content> </content>
        </verse>
        <verse num="19">
            <content>Na yeinom ne Abraham ba Isak awoɔ ntoatoasoɔ: Abraham woo Isak. </content>
        </verse>
        <verse num="20">
            <content>Na Isak dii mfirinhyia aduanan no, ɔwaree Rebeka, Aramni Betuel ba a ɔfiri Mesopotamia no ne Aramni Laban nua.</content>
            <content> </content>
        </verse>
        <verse num="21">
            <content>Na Isak srɛɛ AWURADE maa ne yere, ɛfiri sɛ na ɔyɛ obonini. Na AWURADE tiee n’adesrɛ no, na ne yere Rebeka nyinsɛnee.</content>
            <content> </content>
        </verse>
        <verse num="22">
            <content>Na nkɔkoaa no pempem wɔn ho wɔ ne yam. Na ɔse: Sɛ ɛte saa a, na mete ase reyɛ deɛn? Na ɔkɔbisaa AWURADE. </content>
        </verse>
        <verse num="23">
            <content> Na AWURADE ka kyerɛɛ no sɛ:</content>
            <block_quote>
                <content>Aman mmienu na ɛwɔ wo yam,</content>
            </block_quote>
            <block_quote kind="LEFT_INDENTED">
                <content>na nkurɔfoɔ ahodoɔ mmienu na ɛbɛtete wɔn ho mu afiri wo yafunu mu.</content>
            </block_quote>
            <block_quote>
                <content>Na ɔman no baako bɛdi baako so,</content>
            </block_quote>
            <block_quote kind="LEFT_INDENTED">
                <content>na ɔpanin no bɛsom akumaa no.</content>
                <content> </content>
            </block_quote>
        </verse>
        <verse num="24">
            <content>Na ne nna duruu so sɛ ɔbɛwoɔ no, na hwɛ, nta wɔ ne yam. </content>
        </verse>
        <verse num="25">
            <content>Na deɛ ɔdi kan firi baeɛ no, na ne ho yɛ kɔɔ, ne ho nyinaa wɔ enwi kusuu. Enti wɔtoo no din Esau.</content>
            <note_ref>2</note_ref>
            <content> </content>
        </verse>
        <verse num="26">
            <content>Na ɛno akyiri no, ne nua no firi bae, na ne nsa kura Esau nantin, enti wɔtoo no din Yakob.</content>
            <note_ref>3</note_ref>
            <content> Na wɔwoo wɔn no, na Isak adi mfeɛ aduosia.</content>
            <content> </content>
        </verse>
        <verse num="27">
            <content>Na mmɔfra no nyinii. Na Esau nim ahayɔ yie, na ɔyɛ ɔhamuni, na Yakob deɛ na ɔyɛ onipa a ɔmpɛ kasa a daa ɔte ntomadan mu. </content>
        </verse>
        <verse num="28">
            <content>Na Isak dɔ Esau, ɛfiri sɛ na ne hanam yɛ no dɛ; na Rebeka deɛ, ɔdɔ Yakob.</content>
            <content> </content>
        </verse>
        <verse num="29">
            <content>Yakob noaa aduane bi, na Esau firi wiram baeɛ no, na wabrɛ. </content>
        </verse>
        <verse num="30">
            <content>Na Esau ka kyerɛɛ Yakob sɛ: Ma me adeɛ kɔkɔɔ yi bi menni ɛ, na mabrɛ. (Enti wɔde too no din Edom</content>
            <note_ref>4</note_ref>
            <content>) </content>
        </verse>
        <verse num="31">
            <content>Na Yakob kaa sɛ: Tɔn wo panin ma me nnɛ. </content>
        </verse>
        <verse num="32">
            <content>Na Esau kaa sɛ: Hwɛ, wuo na merebɛwuo yi, na ɔpanin yi bɛyɛ me deɛn? </content>
        </verse>
        <verse num="33">
            <content> Na Yakob kaa sɛ: Ka ntam kyerɛ me nnɛ. Na ɔkaa ntam kyerɛɛ no tɔn ne panin maa Yakob. </content>
        </verse>
        <verse num="34">
            <content>Ɛnna Yakob maa Esau paanoo ne asedua a wanoa; na ɔdii, na ɔdidi nomee, na ɔsɔre kɔe. Na sɛdeɛ Esau ammu ne panin ne no.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 1 Be 1.28-34 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Gye 15.15; Hiob 5.26</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Gye 23.16-17</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Gye 24.62</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Gye 21.13 </content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Gye 17.20</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Gye 16.12</content>
        </note>
        <note num="1">
            <content kind="REF_VERSE_START">18</content>
            <content> </content>
            <content>Yei yɛ nkyerɛaseɛ a ebinom de ama. Hebri nkyerɛaseɛ no mu nna hɔ papa.</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Gye 27.29; Mal 1.2; Rom 9.10-12</content>
        </note>
        <note num="2">
            <content kind="REF_VERSE_START">25</content>
            <content> </content>
            <content kind="STRONG_EM">ESAU: </content>
            <content>Asekyerɛ ne: </content>
            <content kind="EM">Enwinwi.</content>
        </note>
        <note num="3">
            <content kind="REF_VERSE_START">26</content>
            <content> </content>
            <content kind="STRONG_EM">YAKOB: </content>
            <content>Asekyerɛ ne: </content>
            <content kind="EM">Nantinkurafoɔ.</content>
        </note>
        <note num="4">
            <content kind="REF_VERSE_START">30</content>
            <content> </content>
            <content>Asekyerɛ ne: </content>
            <content kind="EM">Adeɛ kɔkɔɔ.</content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Gye 27.36; Heb 12.16</content>
        </note>
    </chapter>
    <chapter num="26">
        <verse num="1">
            <content> </content>
            <content> Na ɛkɔm baa asase no so, ɛsono ɛkɔm a ɛbaa Abraham berɛ soɔ no. Na Isak kɔɔ Filistifoɔ hene Abimelek nkyɛn wɔ Gerar.</content>
            <content> </content>
        </verse>
        <verse num="2">
            <content>Na AWURADE yii ne ho kyerɛɛ no sɛ: Nsiane nkɔ Misraim, tena asase a mɛkyerɛ woɔ yi so. </content>
        </verse>
        <verse num="3">
            <content> Tena asase yi so sɛ ɔhɔhoɔ, na mɛdi w’akyi na mahyira wo, ɛfiri sɛ wo ne w’asefoɔ na mede nsase yi nyinaa bɛma mo, na mɛma ntam a mekaa w’agya Abraham no agyina. </content>
        </verse>
        <verse num="4">
            <content> Na mɛma w’asefoɔ adɔre sɛ ɔsoro nsoromma, na mede nsase yi nyinaa bɛma w’asefoɔ, na w’asefoɔ mu na wɔbɛhyira asase so amanaman nyinaa, </content>
        </verse>
        <verse num="5">
            <content> ɛfiri sɛ Abraham tiee me nne, na ɔdii me nsiesieeɛ, me mmara nsɛm, m’ahyɛdeɛ ne me mmara so.</content>
            <content> </content>
        </verse>
        <verse num="6">
            <content>Na Isak tenaa Gerar. </content>
        </verse>
        <verse num="7">
            <content>Na ɛhɔfoɔ no bisaa no ne yere ho asɛm no, ɔkaa sɛ: Me nua ne no. Na ɔsuro sɛ ɔbɛka sɛ: Me yere ne no, ɛfiri sɛ ɔse: Anyɛ saa a, Rebeka nti ɛhafoɔ bɛku me; ɛfiri sɛ ne ho yɛ fɛ. </content>
        </verse>
        <verse num="8">
            <content> Na ɔkyɛree hɔ no, Filistifoɔ hene Abimelek hwɛɛ mpomma mu hunui, na hwɛ, Isak ne ne yere Rebeka rewewe. </content>
        </verse>
        <verse num="9">
            <content>Na Abimelek frɛɛ Isak sɛ: Hwɛ, ampa ara ɔyɛ wo yere, na ɛyɛɛ dɛn na wose: Ɔyɛ me nua yi? Na Isak ka kyerɛɛ no sɛ: Ɛfiri sɛ medwenee sɛ: Anyɛ saa a, ne nti mɛwu. </content>
        </verse>
        <verse num="10">
            <content>Na Abimelek kaa sɛ: Ɛdeɛn na woayɛ yɛn yi? Ɛkaa kumaa bi na anka ɔman yi muni bi ne wo yere dae, na anka wode mmusuo aba yɛn so. </content>
        </verse>
        <verse num="11">
            <content>Na Abimelek hyɛɛ ne nkurɔfoɔ nyinaa sɛ: Deɛ ɔbɛka ɔbarima yi anaa ne yere no, wuo na ɔbɛwuo.</content>
            <content> </content>
        </verse>
        <verse num="12">
            <content> </content>
            <content> Na Isak duaa mfudeɛ wɔ asase no so, na ɔnyaa nnɔbaeɛ mmɔho ɔha; afirinhyia no ara mu ɛfiri sɛ AWURADE hyiraa no. </content>
        </verse>
        <verse num="13">
            <content>Na Isak nyaa ne ho, na ɔkɔɔ so ara nyaa ne ho kɔsii sɛ ɔyɛɛ kɛseɛ pa ara. </content>
        </verse>
        <verse num="14">
            <content>Na ɔnyaa nnwankuo ne anantwikuo ne nkoa pii. Na Filistifoɔ no ani beree no. </content>
        </verse>
        <verse num="15">
            <content> (Na nsubura a n’agya Abraham nkoa tutuu no n’agya berɛ soɔ no, Filistifoɔ sisii ne nyinaa de dɔteɛ hyehyɛɛ no mama.) </content>
        </verse>
        <verse num="16">
            <content>Na Abimelek ka kyerɛɛ Isak sɛ: Firi yɛn nkyɛn kɔ, na wowɔ tumi dodo sene yɛn. </content>
        </verse>
        <verse num="17">
            <content>Na Isak sii mu firi hɔ kɔsisii ne ntomadan wɔ Gerar bonhwa mu, na ɔtenaa hɔ.</content>
            <content> </content>
        </verse>
        <verse num="18">
            <content>Na Isak sane tetee nsubura a n’agya Abraham berɛ so wɔtutuiɛ a Abraham wuo akyi Filistifoɔ sisii no no mu. Na ɔtotoo no din sɛdeɛ n’agya totoeɛ no ara. </content>
        </verse>
        <verse num="19">
            <content>Na Isak nkoa funuu bonhwa no mu, na wɔhunuu nsupa abura wɔ hɔ. </content>
        </verse>
        <verse num="20">
            <content>Na Gerar mmoahwɛfoɔ ne Isak mmoahwɛfoɔ dii so aperepereɛ kaa sɛ: Nsuo no yɛ yɛn dea! Enti Isak too abura no din Esek,</content>
            <note_ref>1</note_ref>
            <content> ɛfiri sɛ wɔne no hamee. </content>
        </verse>
        <verse num="21">
            <content>Na wɔtuu asubura foforɔ, na ɛno ho nso wɔpereperee, enti ɔfrɛɛ no Sitna.</content>
            <note_ref>2</note_ref>
            <content> </content>
        </verse>
        <verse num="22">
            <content>Na wɔfirii hɔ kɔtuu abura foforɔ, na ɛno deɛ, wɔampere, enti ɔtoo no din Rehobot,</content>
            <note_ref>3</note_ref>
            <content> na ɔkaa sɛ: Afei deɛ AWURADE ama yɛn mu atrɛ, na yɛadɔre wɔ asase yi so. </content>
        </verse>
        <verse num="23">
            <content>Na ɔfirii hɔ kɔɔ Beer-seba. </content>
        </verse>
        <verse num="24">
            <content>Na AWURADE yii ne ho kyerɛɛ no anadwo no ara kaa sɛ: Mene w’agya Abraham Nyankopɔn, nsuro, na medi w’akyi. Mɛhyira wo, na m’akoa Abraham nti mɛma w’asefoɔ adɔre. </content>
        </verse>
        <verse num="25">
            <content> Na ɔsii afɔrebukyia wɔ hɔ, na ɔsɔree AWURADE, na ɔsii ne ntomadan wɔ hɔ. Na Isak nkoa tuu asubura wɔ hɔ.</content>
            <content> </content>
        </verse>
        <verse num="26">
            <content> </content>
            <content> Na Abimelek ne n’adamfo Ahusat ne ne safohene Pikol firi Gerar baa ne nkyɛn. </content>
        </verse>
        <verse num="27">
            <content>Na Isak ka kyerɛɛ wɔn sɛ: Ɛdeɛn nti na moaba me nkyɛn yi? Sɛ motane me, na moapamo me afiri mo nkyɛn. </content>
        </verse>
        <verse num="28">
            <content>Na wɔse: Yɛahunu pefee sɛ AWURADE di w’akyi. Na yɛse: Ma ntam nna yɛne wo ntam. Na ma yɛne wo mpam, </content>
        </verse>
        <verse num="29">
            <content>sɛ worenyɛ yɛn bɔne biara; sɛdeɛ yɛanka woɔ, na yɛayɛ wo papa nko ara, na yɛagya wo kwan asomdwoeɛ mu no. Afei wone deɛ AWURADE ahyira no. </content>
        </verse>
        <verse num="30">
            <content>Na ɔtoo wɔn pono, na wɔdidi nomee. </content>
        </verse>
        <verse num="31">
            <content>Na wɔsɔree anɔpatutu kekaa ntam kyerɛkyerɛɛ wɔn ho, na Isak gyaa wɔn kwan, na wɔde asomdwoeɛ firi ne nkyɛn kɔe. </content>
        </verse>
        <verse num="32">
            <content>Na da no ara Isak nkoa ba bɛkaa no abura a wɔtuiɛ no ho asɛm sɛ: Yɛato nsuo. </content>
        </verse>
        <verse num="33">
            <content> Na ɔfrɛɛ no Siba. Enti kuro no din de Beer-seba de bɛsi nnɛ yi ara.</content>
            <content> </content>
        </verse>
        <verse num="34">
            <content> </content>
            <content> Na Esau dii mfirinhyia aduanan no, ɔwaree Hetini Beeri babaa Yudit ne Hetini Elon babaa Basmat. </content>
        </verse>
        <verse num="35">
            <content>Na wɔhyɛɛ Isak ne Rebeka awerɛhoɔ.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 12.10; 20.2 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 12.7; 22.16</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Gye 15.5; 12.3</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Gye 15.5; 12.3</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Mmb 5.18</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Mmb 10.22 </content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Gye 21.25</content>
        </note>
        <note num="1">
            <content kind="REF_VERSE_START">20</content>
            <content> </content>
            <content kind="STRONG_EM">ESEK: </content>
            <content>Asekyerɛ ne: </content>
            <content kind="EM">Ɔham.</content>
        </note>
        <note num="2">
            <content kind="REF_VERSE_START">21</content>
            <content> </content>
            <content kind="STRONG_EM">SITNA: </content>
            <content>Asekyerɛ ne: </content>
            <content kind="EM">Apereperedie.</content>
        </note>
        <note num="3">
            <content kind="REF_VERSE_START">22</content>
            <content> </content>
            <content kind="STRONG_EM">REHOBOT: </content>
            <content>Asekyerɛ ne: </content>
            <content kind="EM">Prama so </content>
            <content>anaasɛ </content>
            <content kind="EM">Ɛdan mu.</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Gye 12.8</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Gye 21.22 </content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Gye 21.31</content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: Gye 36.2-3 </content>
        </note>
    </chapter>
    <chapter num="27">
        <verse num="1">
            <content>Na Isak bɔɔ akɔkoraa na n’ani so yɛɛ no kusukusu na ɔnhunu adeɛ yie no, ɔmaa wɔfrɛɛ ne ba panin Esau ka kyerɛɛ no sɛ: Me ba! Na ɔgyee so sɛ: Agya, menie. </content>
        </verse>
        <verse num="2">
            <content>Na ɔse: Mabɔ akora, na mennim me wuda. </content>
        </verse>
        <verse num="3">
            <content>Afei fa w’ahayɔdeɛ, w’agyan kotokuo ne w’agyan kɔ wiram kɔpɛ hanam brɛ me, </content>
        </verse>
        <verse num="4">
            <content> na noa akɔnnɔduane sɛdeɛ mepɛ brɛ me, na menni, na me nhyira wo ansa na mawu. </content>
        </verse>
        <verse num="5">
            <content>Ɛberɛ a Isak rekasa akyerɛ ne ba Esau no, Rebeka tee. Na Esau kɔɔ wiram sɛ ɔrekɔkum nam aba.</content>
            <content> </content>
        </verse>
        <verse num="6">
            <content>Na Rebeka ka kyerɛɛ ne ba Yakob sɛ: Hwɛ, metee sɛ w’agya rekasa kyerɛ wo nua Esau sɛ: </content>
        </verse>
        <verse num="7">
            <content>Kɔpɛ hanam brɛ me, na noa m’akɔnnɔduane, na menni, na menhyira wo AWURADE anim ansa na mawu. </content>
        </verse>
        <verse num="8">
            <content>Na afei, me ba, tie me nne, sɛdeɛ merehyɛ woɔ yi: </content>
        </verse>
        <verse num="9">
            <content>Kɔ mmoakuo no mu kɔkyere mmirekyie mma pa mmienu brɛ me, na memfa menyɛ akɔnnɔduane memma w’agya sɛdeɛ ɔpɛ; </content>
        </verse>
        <verse num="10">
            <content>na fa kɔma w’agya, na ɔnni, na ɔnhyira wo ansa na wawu. </content>
        </verse>
        <verse num="11">
            <content> Na Yakob ka kyerɛɛ ne na Rebeka sɛ: Hwɛ, me nua Esau ho wɔ nwi, na me deɛ, me ho yɛ toromtorom. </content>
        </verse>
        <verse num="12">
            <content>Ebia m’agya bɛka me ho ahwɛ, na mayɛ n’ani so sɛ ɔdaadaafoɔ, na mede nnome maba me so, na ɛnyɛ nhyira. </content>
        </verse>
        <verse num="13">
            <content>Ɛnna ne na ka kyerɛɛ no sɛ: Wo nnome mmra me so, me ba, tie me nne ara, na kɔkyere wɔn brɛ me. </content>
        </verse>
        <verse num="14">
            <content>Na ɔkɔkyeree wɔn brɛɛ ne na, na ne na de yɛɛ akɔnnɔduane sɛdeɛ n’agya pɛ.</content>
            <content> </content>
        </verse>
        <verse num="15">
            <content>Na Rebeka faa ne ba panin Esau ntadeɛ fɛfɛ a ɛwɔ ne nkyɛn wɔ ɛdan mu de hyɛɛ ne ba kumaa Yakob. </content>
        </verse>
        <verse num="16">
            <content>Na ɔde mmirekyie mma no nwoma duraduraa ne nsa ne ne kɔn a ɛho yɛ toromtorom no ho. </content>
        </verse>
        <verse num="17">
            <content>Na ɔde akɔnnɔduane ne paanoo a wasiesie no hyɛɛ ne ba Yakob nsa. </content>
        </verse>
        <verse num="18">
            <content>Na ɔde kɔɔ n’agya nkyɛn, na ɔse: M’agya! Na ɔgyee so sɛ: Menie, ɛyɛ wo hwan a, me ba? </content>
        </verse>
        <verse num="19">
            <content>Na Yakob ka kyerɛɛ n’agya sɛ: Ɛyɛ me, w’abakan Esau. Mayɛ sɛdeɛ wokyerɛɛ me no. Mesrɛ wo, sɔre, tena ase, na di me hanam, na wo kra nhyira me. </content>
        </verse>
        <verse num="20">
            <content>Na Isak bisaa ne ba no sɛ: Ɛyɛɛ dɛn na wonyaa no ntɛm sɛɛ yi, me ba? Na ɔse: Ɛfiri sɛ AWURADE wo Nyankopɔn na ɔmaa me hyiaa yie. </content>
        </verse>
        <verse num="21">
            <content>Na Isak ka kyerɛɛ Yakob sɛ: Twe pini me, na menka wo menhwɛ, me ba, sɛ ampa ara sɛ me ba Esau ne wo anaasɛ ɛnyɛ ɔno a. </content>
        </verse>
        <verse num="22">
            <content>Na Yakob twe pinii n’agya Isak, na ɔde ne nsa kaa ne ho hwɛe, na ɔkaa sɛ: Ɛnne no yɛ Yakob nne, na nsa no deɛ, ɛyɛ Esau nsa. </content>
        </verse>
        <verse num="23">
            <content>Na wanhu no, ɛfiri sɛ na ne nsa ho wɔ nwi te sɛ ne nua Esau deɛ. Enti ɔhyiraa no. </content>
        </verse>
        <verse num="24">
            <content>Na ɔbisaa no sɛ: Ampa ara sɛ wone me ba Esau anaa? Na ɔse: Mene no. </content>
        </verse>
        <verse num="25">
            <content>Na ɔse: Fa pini me nkyɛn, na menni me ba hanam, na me kra nhyira wo. Na ɔde brɛɛ no, na ɔdii, na ɔde bobesa brɛɛ no, na ɔnomee. </content>
        </verse>
        <verse num="26">
            <content>Na n’agya Isak ka kyerɛɛ no sɛ: Twe pini bɛfe m’ano ɛ, me ba. </content>
        </verse>
        <verse num="27">
            <content>Na ɔtwe pinii kɔfee n’ano. Na Isak huaa n’atadeɛ mu hwa hwɛe, na ɔhyiraa no sɛ:</content>
            <block_quote>
                <content>Hwɛ, me ba ho hwa</content>
            </block_quote>
            <block_quote kind="LEFT_INDENTED">
                <content>te sɛ afuo a AWURADE ahyira soɔ mu hwa.</content>
            </block_quote>
        </verse>
        <verse num="28">
            <block_quote>
                <content>Onyankopɔn mma wo ɔsoro bosuo</content>
            </block_quote>
            <block_quote kind="LEFT_INDENTED">
                <content>ne asase mu sradeɛ bi,</content>
            </block_quote>
            <block_quote kind="LEFT_INDENTED">
                <content>ne aburoo ne nsa pii.</content>
            </block_quote>
        </verse>
        <verse num="29">
            <block_quote>
                <content> </content>
                <content> Aman nsom wo,</content>
            </block_quote>
            <block_quote kind="LEFT_INDENTED">
                <content>na nkurɔfoɔ nkoto wo.</content>
            </block_quote>
            <block_quote>
                <content>Yɛ wo nuanom so wura,</content>
            </block_quote>
            <block_quote kind="LEFT_INDENTED">
                <content>na wo na mma nkoto wo.</content>
            </block_quote>
            <block_quote>
                <content>Wɔadome wɔn a wɔdome woɔ,</content>
            </block_quote>
            <block_quote kind="LEFT_INDENTED">
                <content>na wɔahyira wɔn a wɔhyira woɔ.</content>
                <content> </content>
            </block_quote>
        </verse>
        <verse num="30">
            <content>Na Isak wiee Yakob hyira na Yakob firii n’agya nkyɛn firii adi ara pɛ na ne nua Esau firi n’ahayɔ baeɛ. </content>
        </verse>
        <verse num="31">
            <content>Na ɔno nso bɛnoaa akɔnnɔduane de brɛɛ n’agya ka kyerɛɛ n’agya sɛ: M’agya sɔre ɛ, na di wo ba hanam, na wo kra nhyira me! </content>
        </verse>
        <verse num="32">
            <content>Na n’agya Isak see no sɛ: Ɛyɛ wo hwan a? Na ɔse: Ɛyɛ me, wo ba, w’abakan Esau.</content>
            <content> </content>
        </verse>
        <verse num="33">
            <content>Na Isak de ahopopoɔ kɛseɛ pa ara kaa sɛ: Hwan mpo ne deɛ ɔkɔyɛɛ ha de brɛɛ me, na medii ne nyinaa na mehyiraa no ansa na woreba yi? Nso ɔbɛyɛ deɛ wɔahyira no.</content>
            <content> </content>
        </verse>
        <verse num="34">
            <content> </content>
            <content> Esau tee n’agya nsɛm no, ɔde su kɛseɛ ne awerɛhoɔ pii teaa mu denden ka kyerɛɛ n’agya sɛ: M’agya, hyira me nso bi. </content>
        </verse>
        <verse num="35">
            <content>Na ɔse: Wo nua de nnaadaa aba abɛgye wo nhyira. </content>
        </verse>
        <verse num="36">
            <content> Na ɔse: Ne din nne Yakob anaa? Mprenu ni na watwintwane m’anan mu. Wafa me panin, na hwɛ, afei nso wagye me nhyira. Na ɔse: Woamfa nhyira bi ansie me? </content>
        </verse>
        <verse num="37">
            <content>Na Isak bua see Esau sɛ: Hwɛ, mede no mayɛ wo so wura, na mede ne nuanom nyinaa mayɛ ne nkoa. Na mede aburoo ne nsa mawowa no. Na afei wo deɛ, ɛdeɛn na menyɛ woɔ, me ba? </content>
        </verse>
        <verse num="38">
            <content>Na Esau ka kyerɛɛ n’agya sɛ: M’agya, nhyira baako pɛ na wowɔ? Hyira me nso, m’agya. Na Esau maa ne nne so sui. </content>
        </verse>
        <verse num="39">
            <content>Na n’agya Isak bua see no sɛ:</content>
            <block_quote>
                <content>Hwɛ, asase a sradeɛ nni mu</content>
            </block_quote>
            <block_quote kind="LEFT_INDENTED">
                <content>ne deɛ ɔsoro bosuo ngu soɔ so na wobɛtena.</content>
            </block_quote>
        </verse>
        <verse num="40">
            <block_quote>
                <content> </content>
                <content> Wo nkrantɛ so na wonam bɛtena aseɛ,</content>
            </block_quote>
            <block_quote kind="LEFT_INDENTED">
                <content>na wobɛsom wo nua.</content>
            </block_quote>
            <block_quote>
                <content>Nanso ɛbɛba sɛ wobɔ mmɔden kentene wo ho a,</content>
            </block_quote>
            <block_quote kind="LEFT_INDENTED">
                <content>wobɛyi ne kɔnnua afiri wo kɔn so.</content>
                <content> </content>
            </block_quote>
        </verse>
        <verse num="41">
            <content>Na Esau tanee Yakob wɔ nhyira a n’agya de hyiraa no no nti. Na Esau kaa no n’akoma mu sɛ: Nna a wɔde bɛsu m’agya no reyɛ abɛn, na merebɛkum me nua Yakob. </content>
        </verse>
        <verse num="42">
            <content>Na wɔkɔkaa ne ba panin Esau nsɛm yi kyerɛɛ Rebeka. Na ɔsoma maa wɔkɔfrɛɛ ne ba kumaa Yakob, na ɔka kyerɛɛ no sɛ: Hwɛ, wo nua Esau rekyekyere ne werɛ sɛ ɔrebɛku wo. </content>
        </verse>
        <verse num="43">
            <content> Afei, me ba, tie me nne, na sɔre dwane kɔ me nua Laban nkyɛn wɔ Haran, </content>
        </verse>
        <verse num="44">
            <content>na tena ne nkyɛn nna tiaa kɔsi sɛ wo nua anibereɛ no bɛfiri ne mu, </content>
        </verse>
        <verse num="45">
            <content>kɔsi sɛ wo nua abufuo bɛdane afiri wo soɔ, na ne werɛ afiri deɛ woyɛɛ no no, ansa na masoma ama wɔabɛfa wo wɔ hɔ aba. Na adɛn nti koraa na ɛsɛ sɛ mehwere mo baanu da koro?</content>
            <content> </content>
        </verse>
        <verse num="46">
            <content> </content>
            <content> Na Rebeka ka kyerɛɛ Isak sɛ: Het mmammaa nti m’asetena afono me. Sɛ Yakob kɔware yerɛ Het mmammaa mu, sɛ yeinom a wɔwɔ ɛha yi a, na me mmerɛ ngui, na mete ase reyɛ deɛn bio?</content>
        </verse>
        <note kind="CROSS_REFERENCES">
            <content kind="REF_VERSE_START">4</content>
            <content>: Heb 11.20</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Gye 25.25</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Gye 25.23; 12.3 </content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: Heb 12.17 </content>
        </note>
        <note kind="CROSS_REFERENCES">
            <content kind="REF_VERSE_START">36</content>
            <content>: Gye 25.26, 33</content>
        </note>
        <note kind="CROSS_REFERENCES">
            <content kind="REF_VERSE_START">40</content>
            <content>: 2 Ah 8.20 </content>
        </note>
        <note kind="CROSS_REFERENCES">
            <content kind="REF_VERSE_START">43</content>
            <content>: Gye 24.10</content>
        </note>
        <note kind="CROSS_REFERENCES">
            <content kind="REF_VERSE_START">46</content>
            <content>: Gye 26.34-35 </content>
        </note>
    </chapter>
    <chapter num="28">
        <verse num="1">
            <content> </content>
            <content> Na Isak frɛɛ Yakob, na ɔhyiraa no hyɛɛ no sɛ: Nware ɛyerɛ wɔ Kanaan mmammaa mu. </content>
        </verse>
        <verse num="2">
            <content> Sɔre kɔ Mesopotamia kɔ wo na n’agya Betuel fie, na kɔware wɔ wo na nua Laban mmammaa mu bi. </content>
        </verse>
        <verse num="3">
            <content>Na Onyankopɔn Tweaduampɔn nhyira wo, na ɔmma wo nnɔ, na ɔmma wo nyɛ bebree, na woayɛ aman asafo; </content>
        </verse>
        <verse num="4">
            <content> na ɔmfa Abraham nhyira nhyira wo, wo ne w’asefoɔ a wɔka wo ho, na woanya asase a woyɛ so hɔhoɔ a Onyankopɔn de ama Abraham yi. </content>
        </verse>
        <verse num="5">
            <content>Na Isak gyaa Yakob kwan, na ɔkɔɔ Mesopotamia wɔ Aramni Betuel ba Laban a ɔyɛ Yakob ne Esau wɔn na Rebeka nuabarima no nkyɛn.</content>
            <content> </content>
        </verse>
        <verse num="6">
            <content>Na Esau hunuu sɛ Isak ahyira Yakob, ama wagya no kwan sɛ ɔnkɔ Mesopotamia nkɔware yerɛ wɔ hɔ. Afei ɔhunuu bio sɛ ɔhyiraa no hyɛɛ no sɛ: Nware Kanaan mmammaa mu yerɛ, </content>
        </verse>
        <verse num="7">
            <content>na Yakob tiee n’agya ne ne na, na ɔkɔɔ Mesopotamia. </content>
        </verse>
        <verse num="8">
            <content>Na Esau hunuu sɛ Kanaan mmammaa nyɛ wɔ n’agya Isak ani soɔ no, </content>
        </verse>
        <verse num="9">
            <content> ɔsii mu kɔɔ Ismael nkyɛn kɔwaree Abraham ba Ismael babaa, Nebaiot nuabaa Mahalat kaa ne yerenom no ho.</content>
            <content> </content>
        </verse>
        <verse num="10">
            <content>Na Yakob firi Beer-seba sii mu kɔɔ Haran. </content>
        </verse>
        <verse num="11">
            <content>Na ɔduruu baabi no ɔsoɛɛ hɔ anadwo no, ɛfiri sɛ na owia akɔtɔ. Na ɔfaa hɔ aboɔ no mu baako de yɛɛ sumiiɛ, na ɔdaa hɔ. </content>
        </verse>
        <verse num="12">
            <content> Na ɔsoo daeɛ, na hwɛ, na atwedeɛ bi si fam a atifi pem soro, na hwɛ, Nyankopɔn abɔfoɔ redi so aforosiane. </content>
        </verse>
        <verse num="13">
            <content> Na hwɛ, AWURADE gyina atifi, na ɔse: Mene AWURADE, w’agya Abraham Nyankopɔn ne Isak Nyankopɔn; asase a woda soɔ yi mede bɛma wo ne w’asefoɔ. </content>
        </verse>
        <verse num="14">
            <content> Na w’asefoɔ bɛyɛ sɛ asase so mfuturo, na woatrɛ akɔ atɔeɛ ne apueeɛ, atifi fam ne anafoɔ fam. Na wo ne w’asefoɔ mu na wɔbɛhyira wiase mmusuakuo nyinaa. </content>
        </verse>
        <verse num="15">
            <content>Na hwɛ, mɛdi w’akyi, na mahwɛ wo so baabiara a wobɛkorɔ, na mama woasane aba asase yi so. Na merennya wo de bɛkɔ akɔsi sɛ mɛma deɛ maka makyerɛ woɔ yi aba mu. </content>
        </verse>
        <verse num="16">
            <content>Na Yakob nyane firii ne nna mu no, ɔkaa sɛ: Ampa ara, AWURADE wɔ ha yi, nanso me deɛ, manhunu. </content>
        </verse>
        <verse num="17">
            <content> Na ɔsuroe, na ɔse: Ɛha yi yɛ hu ampa. Ɛha nyɛ baabiara sɛ Nyankopɔn fie, na ɛha ne ɔsoro aboboano.</content>
            <content> </content>
        </verse>
        <verse num="18">
            <content>Na Yakob sɔree anɔpatutu, na ɔfaa ɔboɔ a ɔde yɛɛ sumiiɛ no de yɛɛ odum sii hɔ, na ɔhwiee ngo guu so. </content>
        </verse>
        <verse num="19">
            <content> Na ɔfrɛɛ hɔ: Betel,</content>
            <note_ref>1</note_ref>
            <content> nanso akane no na kuro no din de Lus.</content>
            <content> </content>
        </verse>
        <verse num="20">
            <content>Na Yakob hyɛɛ bɔ kaa sɛ: Sɛ AWURADE Nyankopɔn bɛdi m’akyi ahwɛ me so ɔkwan a merebɛtuo yi mu, na wama me aduane madi ne atadeɛ mahyɛ, </content>
        </verse>
        <verse num="21">
            <content>na wasane me asomdwoeɛ mu de me aba m’agya fie a, ɛnneɛ AWURADE bɛyɛ me Nyankopɔn. </content>
        </verse>
        <verse num="22">
            <content> Na ɔboɔ yi a mede mayɛ odum asi hɔ yi bɛyɛ Nyankopɔn fie. Na deɛ wobɛma me nyinaa, mɛma wo so ntotosoɔ du du.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 24.3 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Gye 22.23; 24.29</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Gye 12.2</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Gye 25.13; 26.34</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Yoh 1.51</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Gye 12.7</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Gye 13.16; 12.3</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Eks 3.5</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Gye 35.14-15</content>
        </note>
        <note num="1">
            <content kind="REF_VERSE_START">19</content>
            <content> </content>
            <content kind="STRONG_EM">BETEL: </content>
            <content>Asekyerɛ ne: </content>
            <content kind="EM">Nyankopɔn fie.</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Gye 35.1, 7</content>
        </note>
    </chapter>
    <chapter num="29">
        <verse num="1">
            <content>Na Yakob sii mu kɔɔ nnipa a wɔte apueeɛ fam asase so. </content>
        </verse>
        <verse num="2">
            <content>Na ɔhunui asubura bi wɔ wiram, na hwɛ, nnwankuo mmiɛnsa boaboa ho wɔ hɔ, ɛfiri sɛ abura no mu nsuo na wɔsa ma nnwankuo no nom, na ɔboɔ kokuroo da abura no ano. </content>
        </verse>
        <verse num="3">
            <content>Ɛhɔ na wɔboa nnwankuo nyinaa ano, na wɔmuni ɔboɔ no firi abura no ano, na wɔma nnwan no nom, na wɔmuni ɔboɔ no to abura no so bio wɔ ne daberɛ hɔ. </content>
        </verse>
        <verse num="4">
            <content>Na Yakob bisaa wɔn sɛ: Me nuanom, mofiri he? Na wɔse: Yɛfiri Haran. </content>
        </verse>
        <verse num="5">
            <content>Na ɔsee wɔn sɛ: Monim Nahor ba Laban anaa? Na wɔse: Yɛni no. </content>
        </verse>
        <verse num="6">
            <content>Na ɔbisaa wɔn sɛ: Ne ho yɛ? Na wɔbuaa sɛ: Ne ho yɛ, na hwɛ, ne babaa Rahel ne nnwan na ɛreba yi. </content>
        </verse>
        <verse num="7">
            <content>Na ɔka kyerɛɛ wɔn sɛ: Hwɛ, adeɛ nnya nsae koraa, na ɛberɛ a wɔboaboa mmoakuo ano nnya nnurui. Momma nnwan no nsuo nnom, na monkɔ mma wɔnkɔdidi. </content>
        </verse>
        <verse num="8">
            <content>Na wɔse: Yɛntumi, gye sɛ wɔaboaboa nnwankuo no nyinaa ano, na wɔamuni ɔboɔ no afiri abura no ano, ansa na yɛama nnwan no anom.</content>
            <content> </content>
        </verse>
        <verse num="9">
            <content>Na Yakob ne wɔn da so rekasa no, Rahel ne n’agya nnwan no bae, ɛfiri sɛ na ɔyɛ odwanhwɛfoɔ. </content>
        </verse>
        <verse num="10">
            <content>Na Yakob hunuu ne na nua Laban ba Rahel ne ne na nua Laban nnwan no no, ɔtwe pinii kɔmunii ɔboɔ no firii asubura no ano, na ɔmaa ne na nua nnwan no nsuo nomee. </content>
        </verse>
        <verse num="11">
            <content>Na Yakob fee Rahel ano, na ɔmaa ne nne so sui. </content>
        </verse>
        <verse num="12">
            <content>Na Yakob ka kyerɛɛ Rahel sɛ ɔyɛ n’agya busuani, na ɔyɛ Rebeka ba. Na Rahel tutuu mmirika kɔka kyerɛɛ n’agya.</content>
            <content> </content>
        </verse>
        <verse num="13">
            <content>Na Laban tee ne nua ba Yakob nka no, ɔtuu mmirika kɔhyiaa no, na ɔyɛɛ no atuu fee n’ano, na ɔde no baa ne fie. Na ɔbɔɔ n’amanneɛ kyerɛɛ Laban. </content>
        </verse>
        <verse num="14">
            <content>Na Laban ka kyerɛɛ no sɛ: Ampa, woyɛ me dompe ne me honam. Na ɔtenaa ne nkyɛn bɛyɛ bosome.</content>
            <content> </content>
        </verse>
        <verse num="15">
            <content>Na Laban bisaa Yakob sɛ: Ɛnam sɛ woyɛ me busuani nti, wobɛsom me kwa anaa? Kyerɛ me deɛ ɛnyɛ w’akatua. </content>
        </verse>
        <verse num="16">
            <content>Nso Laban wɔ mmammaa baanu, ɔpanin no din de Lea, na akumaa no din de Rahel. </content>
        </verse>
        <verse num="17">
            <content>Na Lea animma yɛ nketewa, na Rahel ho yɛ fɛ, na n’anim yɛ nyam.</content>
            <content> </content>
        </verse>
        <verse num="18">
            <content>Na Yakob dɔ Rahel, na ɔkaa sɛ: Wo ba kumaa Rahel nti mɛsom wo mfeɛ nson. </content>
        </verse>
        <verse num="19">
            <content>Na Laban se: Ɛyɛ sɛ mede no mema woɔ sene sɛ mede no bɛma onipa foforɔ bie; tena me nkyɛn. </content>
        </verse>
        <verse num="20">
            <content>Na Rahel nti Yakob som mfeɛ nson, na dɔ a ɔdɔ no nti ɛyɛɛ n’ani so sɛ nna mfuamfua bi. </content>
        </verse>
        <verse num="21">
            <content>Na Yakob ka kyerɛɛ Laban sɛ: Fa me yere ma me, na me nna no adu, na mene no nna. </content>
        </verse>
        <verse num="22">
            <content>Na Laban boaboaa kurom hɔfoɔ nyinaa ano, na ɔtoo pono.</content>
            <content> </content>
        </verse>
        <verse num="23">
            <content>Na anadwofa no ɔde ne ba Lea brɛɛ no, na ɔne no dae. </content>
        </verse>
        <verse num="24">
            <content>(Na Laban de n’abaawa Silpa maa ne ba Lea yɛɛ n’abaawa.) </content>
        </verse>
        <verse num="25">
            <content>Na adeɛ kyeeɛ no, Yakob hunuu sɛ ɛyɛ Lea mmom. Na ɔbisaa Laban sɛ: Ɛdeɛn na woayɛ me yi? Ɛnyɛ Rahel nti na mesom woɔ? Na adɛn nti na woadaadaa me yi? </content>
        </verse>
        <verse num="26">
            <content>Ɛnna Laban se: Yɛn ha deɛ, wɔnyɛ no saa, wɔmma akumaa nware ansa na wɔde abakan ama. </content>
        </verse>
        <verse num="27">
            <content> Di ne nkyɛn nnawɔtwe yi, na yɛde oyi nso bɛma wo, som a wobɛsom me mfeɛ nson bio ho.</content>
            <content> </content>
        </verse>
        <verse num="28">
            <content>Na Yakob yɛɛ saa, na ɔdii ne nkyɛn nnawɔtwe no. Na ɔde ne ba Rahel maa no awareɛ. </content>
        </verse>
        <verse num="29">
            <content>(Na Laban de n’abaawa Bilha maa ne ba Rahel yɛɛ n’abaawa.) </content>
        </verse>
        <verse num="30">
            <content> Na Yakob ne Rahel nso dae, na ɔdɔ Rahel sene Lea, na ɔsomm no mfeɛ nson bio.</content>
            <content> </content>
        </verse>
        <verse num="31">
            <content>Na AWURADE hunuu sɛ wɔtane Lea no, ɔbuee ne yafunu mu, na Rahel deɛ, ɔyɛɛ obonini.</content>
            <content> </content>
        </verse>
        <verse num="32">
            <content>Na Lea nyinsɛnee, na ɔwoo ɔbabarima, na ɔtoo no din Ruben,</content>
            <note_ref>1</note_ref>
            <content> na ɔse: AWURADE ahwɛ m’amaneɛ, na afei deɛ, me kunu bɛdɔ me. </content>
        </verse>
        <verse num="33">
            <content>Na ɔnyinsɛnee bio, na ɔwoo ɔbabarima, na ɔkaa sɛ: AWURADE ate sɛ wɔtane me nti na ɔde oyi nso ama me. Na ɔtoo no din Simeon.</content>
            <note_ref>2</note_ref>
            <content> </content>
        </verse>
        <verse num="34">
            <content>Na ɔnyinsɛnee bio, na ɔwoo ɔbabarima, na ɔse: Afei ansa na me kunu de ne ho bɛfam me ho, ɛfiri sɛ me ne no awo mmammarima baasa. Enti ɔtoo no din Lewi.</content>
            <note_ref>3</note_ref>
            <content> </content>
        </verse>
        <verse num="35">
            <content>Na ɔnyinsɛnee bio, na ɔwoo ɔbabarima, na ɔse: Yei deɛ mɛyi AWURADE ayɛ. Enti ɔtoo no din Yuda.</content>
            <note_ref>4</note_ref>
            <content> Na n’awoɔ mu twee.</content>
        </verse>
        <note kind="CROSS_REFERENCES">
            <content kind="REF_VERSE_START">27</content>
            <content>: Ate 14.12, 17</content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Lew 18.18</content>
        </note>
        <note num="1">
            <content kind="REF_VERSE_START">32</content>
            <content> </content>
            <content kind="STRONG_EM">RUBEN: </content>
            <content>Asekyerɛ ne: </content>
            <content kind="EM">Monhwɛ babanin.</content>
        </note>
        <note num="2">
            <content kind="REF_VERSE_START">33</content>
            <content> </content>
            <content kind="STRONG_EM">SIMEON: </content>
            <content>Asekyerɛ ne: </content>
            <content kind="EM">Otie.</content>
        </note>
        <note num="3">
            <content kind="REF_VERSE_START">34</content>
            <content> </content>
            <content kind="STRONG_EM">LEWI: </content>
            <content>Asekyerɛ ne: </content>
            <content kind="EM">Ahofam.</content>
        </note>
        <note num="4">
            <content kind="REF_VERSE_START">35</content>
            <content> </content>
            <content kind="STRONG_EM">YUDA: </content>
            <content>Asekyerɛ ne: </content>
            <content kind="EM">Ayeyie.</content>
        </note>
    </chapter>
    <chapter num="30">
        <verse num="1">
            <content>Na Rahel hunuu sɛ ɔnwo mma Yakob no, ɔtwee ne nuabaa no ho kora, na ɔka kyerɛɛ Yakob sɛ: Ma me mma, na anyɛ saa a, mɛwu. </content>
        </verse>
        <verse num="2">
            <content> Na Yakob bo fuu Rahel kaa sɛ: Mesi Nyankopɔn a ɔkame wo wo yam mma no ananmu anaa? </content>
        </verse>
        <verse num="3">
            <content> Na Rahel kaa sɛ: Hwɛ, m’afenaa Bilha nie, wo ne no nna, na ɔnwo ngu me srɛ so, na me nso mennya ne ho mma. </content>
        </verse>
        <verse num="4">
            <content>Na ɔde n’abaawa Bilha maa no awareɛ, na Yakob ne no dae.</content>
            <content> </content>
        </verse>
        <verse num="5">
            <content>Na Bilha nyinsɛnee, na ɔwoo ɔbabarima maa Yakob. </content>
        </verse>
        <verse num="6">
            <content>Na Rahel kaa sɛ: Onyankopɔn adi m’asɛm, na watie me nne nso ama me ɔba. Enti ɔtoo no din Dan.</content>
            <note_ref>1</note_ref>
            <content> </content>
        </verse>
        <verse num="7">
            <content>Na Rahel abaawa Bilha nyinsɛnee bio, na ɔwoo ɔbabarima a ɔtɔ so mmienu maa Yakob. </content>
        </verse>
        <verse num="8">
            <content>Na Rahel kaa sɛ: Ako akɛseɛ na me ne me nuabaa adie, nso matumi no. Na ɔtoo no din Naftali.</content>
            <note_ref>2</note_ref>
            <content> </content>
        </verse>
        <verse num="9">
            <content> </content>
            <content> Na Lea hunuu sɛ n’awoɔ mu atwe no, ɔde n’abaawa Silpa maa Yakob awareɛ. </content>
        </verse>
        <verse num="10">
            <content>Na Lea abaawa Silpa woo ɔbabarima maa Yakob. </content>
        </verse>
        <verse num="11">
            <content>Na Lea kaa sɛ: Aba yie. Na ɔtoo no din Gad.</content>
            <note_ref>3</note_ref>
            <content> </content>
        </verse>
        <verse num="12">
            <content>Na Lea abaawa Silpa woo ɔbabarima a ɔtɔ so mmienu maa Yakob. </content>
        </verse>
        <verse num="13">
            <content>Na Lea kaa sɛ: M’ahotɔ nie! Na mmaa bɛfrɛ me deɛ wɔahyira no. Na ɔtoo no din Aser.</content>
            <note_ref>4</note_ref>
            <content> </content>
        </verse>
        <verse num="14">
            <content>Na ayuo twaberɛ mu no, Ruben firii adi kɔhunuu dudaim</content>
            <note_ref>5</note_ref>
            <content> wɔ wiram, na ɔde brɛɛ ne na Lea. Na Rahel ka kyerɛɛ Lea sɛ: Ma me wo ba dudaim yi bi ɛ! </content>
        </verse>
        <verse num="15">
            <content>Na ɔka kyerɛɛ no sɛ: Ɛnnɔɔso sɛ woafa me kunu? Na worebɛgye me ba dudaim nso anaa? Na Rahel se: Wo ba dudaim no nti ma ɔne wo nkɔda anadwo yi. </content>
        </verse>
        <verse num="16">
            <content>Na anwummerɛ a Yakob firi wiram reba no, Lea firii adi kɔhyiaa no kaa sɛ: Bra me nkyɛn, ɛfiri sɛ ampa ara mede me ba dudaim matɔ wo. Na ɔne no daa anadwo no.</content>
            <content> </content>
        </verse>
        <verse num="17">
            <content>Na Onyankopɔn tiee Lea, na ɔnyinsɛnee, na ɔwoo ɔbabarima a ɔtɔ so nnum maa Yakob. </content>
        </verse>
        <verse num="18">
            <content>Na Lea kaa sɛ: Onyankopɔn atua me ka, sɛ mede m’abaawa mama me kunu awareɛ. Na ɔtoo no din Isakar.</content>
            <note_ref>6</note_ref>
            <content> </content>
        </verse>
        <verse num="19">
            <content>Na Lea nyinsɛnee bio, na ɔwoo ɔbabarima a ɔtɔ so nsia maa Yakob. </content>
        </verse>
        <verse num="20">
            <content>Na Lea kaa sɛ: Onyankopɔn akyɛ me akyɛdeɛ pa, afei deɛ, me kunu ne me bɛtena yie, ɛfiri sɛ mawo mmammarima baasia mama no. Na ɔtoo no din Sebulon.</content>
            <note_ref>7</note_ref>
            <content> </content>
        </verse>
        <verse num="21">
            <content>Na ɛno akyiri no, ɔwoo ɔbabaa, na ɔtoo no din Dina.</content>
            <content> </content>
        </verse>
        <verse num="22">
            <content> </content>
            <content> Na Onyankopɔn kaee Rahel, na Onyankopɔn tiee no, na ɔbuee ne yam. </content>
        </verse>
        <verse num="23">
            <content> Na ɔnyinsɛnee, na ɔwoo ɔbabarima, na ɔse: Onyankopɔn ayi m’ahohora. </content>
        </verse>
        <verse num="24">
            <content>Na ɔtoo no din Yosef</content>
            <note_ref>8</note_ref>
            <content> sɛ: AWURADE mma me ɔba foforɔ nka ne ho.</content>
            <content> </content>
        </verse>
        <verse num="25">
            <content>Na Rahel woo Yosef no, Yakob ka kyerɛɛ Laban sɛ: Gya me kwan na menkɔ me kurom ne m’asase so. </content>
        </verse>
        <verse num="26">
            <content> Fa me yerenom ne me mma a wɔn nti mesomm woɔ no ma me. Wo ara wonim me som a masom woɔ.</content>
            <content> </content>
        </verse>
        <verse num="27">
            <content> </content>
            <content> Na Laban ka kyerɛɛ no sɛ: Ma mennya w’anim animuonyam, na mahunu sɛ wo nti AWURADE ahyira me. </content>
        </verse>
        <verse num="28">
            <content>Kyerɛ me w’akatua a woregye me, na mɛma. </content>
        </verse>
        <verse num="29">
            <content>Na Yakob see no sɛ: Wo ara wonim sɛdeɛ masom wo afa ne sɛdeɛ wo mmoakuo ayɛ wɔ m’aseɛ. </content>
        </verse>
        <verse num="30">
            <content>Mebaa wo nkyɛn no, na deɛ wowɔ no sua, na afei aseɛ atrɛ ayɛ pii, na AWURADE ahyira wo baabiara a mefa. Na afei da bɛn na menhwɛ me fie nso? </content>
        </verse>
        <verse num="31">
            <content>Na ɔbisaa sɛ: Ɛdeɛn na memma woɔ? Na Yakob se: Mma me biribiara; sɛ wobɛyɛ saa adeɛ yi ama me deɛ a, mɛsane mabɛyɛne wo nnwan na mahwɛ wɔn. </content>
        </verse>
        <verse num="32">
            <content>Ɛnnɛ mɛkɔ makɔfa wo nnwan nyinaa mu, na mayiyi emu nnwan a wɔn ho yɛ ntokontrama ne nworonnworan nyinaa ne nnwammire nyinaa wɔ nnwanten no mu ne mmirekyie no mu nworonnworan ne ntokontrama. Wɔn a wɔtete sɛɛ na ɛnyɛ m’akatua. </content>
        </verse>
        <verse num="33">
            <content>Na daakye bi a wobɛka m’akatua ho asɛm no, me tenenee abua ama me wɔ w’anim. Mmirekyie no mu biara a ne ho nyɛ ntokontrama ne nworonnworan, ne nnwanten no mu deɛ ɔnyɛ odwammire no, ma wɔmmu no awifodeɛ wɔ me nsam. </content>
        </verse>
        <verse num="34">
            <content>Na Laban se: Hwɛ, ma no nyɛ sɛdeɛ woaka yi ɛ! </content>
        </verse>
        <verse num="35">
            <content>Na da no ara ɔyiyii mpapo a wɔn ho yɛ nsensannsensan ne nworonnworan, ne mmirekyibereɛ a wɔn ho yɛ ntokontrama ne nworonnworan nyinaa, obiara a fufuo wɔ ne ho, ne nnwanten no mu nnwammire nyinaa. Na ɔde wɔn hyɛɛ ne mmammarima nsa. </content>
        </verse>
        <verse num="36">
            <content>Na ɔde nnansa kwan too ɔne Yakob ntam, na Yakob yɛnee Laban nnwan a ɛkaeɛ no.</content>
            <content> </content>
        </verse>
        <verse num="37">
            <content>Na Yakob faa sɛsɛ dua, ɛdwono dua ne kyɛnkyɛn dua mman mono, na ɔyiyii ho nsema fitafitaa maa mmaa no ho fitaa no fifirii adi. </content>
        </verse>
        <verse num="38">
            <content>Na ɔde mmaa a ɔyiyii ho no guu anomeeɛ adaaseɛ a nnwan no rebɛnom mu nsuo no mu wɔ nnwan no anim, na wɔba nsunom a, wɔanyenyem so. </content>
        </verse>
        <verse num="39">
            <content>Na nnwan no nyenyem mmaa no so, na wɔwowoo nsensannsensan, ntokontrama ne nworonnworan. </content>
        </verse>
        <verse num="40">
            <content>Na Yakob yiyii nnwammaa no, na ɔde nnwan no ani kyerɛɛ Laban nnwan no mu nsensannsensan ne nnwammire nyinaa. Na ɔyɛɛ ɔno ara nnwankuo nko wɔ fa baabi, na wamfa wɔn amfra Laban nnwan no mu. </content>
        </verse>
        <verse num="41">
            <content>Na sɛ daa nnwan a wɔn ho yɛ den no nyenyem a, na Yakob de mmaa no akɔgu adaaseɛ no mu wɔ nnwan no anim, na wɔanyenyem mmaa no so. </content>
        </verse>
        <verse num="42">
            <content>Na nnwan no yɛ nofonofo deɛ a, ɔmfa ngu mu. Na wɔn a wɔyɛ mmerɛ no yɛɛ Laban dea, na wɔn a wɔn ho yɛ den no yɛɛ Yakob dea. </content>
        </verse>
        <verse num="43">
            <content> Na ɔbarima no yɛɛ kɛseɛ pa ara, na ɔnyaa nnwan pii ne mfenaa ne nkoa ne yoma ne mfunumu.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Dwom 127.3</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 16.2</content>
        </note>
        <note num="1">
            <content kind="REF_VERSE_START">6</content>
            <content> </content>
            <content kind="STRONG_EM">DAN: </content>
            <content>Asekyerɛ ne: </content>
            <content kind="EM">Ɔsɛnnifoɔ.</content>
        </note>
        <note num="2">
            <content kind="REF_VERSE_START">8</content>
            <content> </content>
            <content kind="STRONG_EM">NAFTALI: </content>
            <content>Asekyerɛ ne: </content>
            <content kind="EM">M’akodie.</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Gye 29.35 </content>
        </note>
        <note num="3">
            <content kind="REF_VERSE_START">11</content>
            <content> </content>
            <content kind="STRONG_EM">GAD: </content>
            <content>Asekyerɛ ne: </content>
            <content kind="EM">Yiedie.</content>
        </note>
        <note num="4">
            <content kind="REF_VERSE_START">13</content>
            <content> </content>
            <content kind="STRONG_EM">ASER: </content>
            <content>Asekyerɛ ne: </content>
            <content kind="EM">Nhyira.</content>
        </note>
        <note num="5">
            <content kind="REF_VERSE_START">14</content>
            <content> </content>
            <content kind="STRONG_EM">DUDAIM: </content>
            <content>Yei ne sɛdeɛ wɔfrɛ dua no wɔ Hebri kasa mu. Wɔgye di sɛ, ɛtumi ma ɔbaa wo.</content>
        </note>
        <note num="6">
            <content kind="REF_VERSE_START">18</content>
            <content> </content>
            <content kind="STRONG_EM">ISAKAR: </content>
            <content>Asekyerɛ ne: </content>
            <content kind="EM">Akatua nie.</content>
        </note>
        <note num="7">
            <content kind="REF_VERSE_START">20</content>
            <content> </content>
            <content kind="STRONG_EM">SEBULON: </content>
            <content>Asekyerɛ ne: </content>
            <content kind="EM">Atenayie.</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: 1 Sa 1.19 </content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Yes 4.1; Luka 1.25</content>
        </note>
        <note num="8">
            <content kind="REF_VERSE_START">24</content>
            <content> </content>
            <content kind="STRONG_EM">YOSEF: </content>
            <content>Asekyerɛ ne: </content>
            <content kind="EM">Ɔmma bi nka ho.</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Gye 29.20, 30</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Gye 39.5 </content>
        </note>
        <note kind="CROSS_REFERENCES">
            <content kind="REF_VERSE_START">43</content>
            <content>: Gye 12.16</content>
        </note>
    </chapter>
    <chapter num="31">
        <verse num="1">
            <content> </content>
            <content> Na ɔtee Laban mmammarima nsɛm a wɔkaeɛ no sɛ: Yakob afa deɛ ɛyɛ yɛn agya deɛ nyinaa; na ɛno na ɔde anya saa agyapadeɛ yi nyinaa. </content>
        </verse>
        <verse num="2">
            <content>Na Yakob hunuu Laban anim, na hwɛ, ɛnte no sɛdeɛ na ɛteɛ kane no. </content>
        </verse>
        <verse num="3">
            <content> Na AWURADE ka kyerɛɛ Yakob sɛ: Sane kɔ wo nananom asase so ne w’abusua mu, na mɛdi w’akyi. </content>
        </verse>
        <verse num="4">
            <content>Na Yakob soma maa wɔkɔfrɛɛ Rahel ne Lea baa wiram wɔ ne nnwan no nkyɛn, </content>
        </verse>
        <verse num="5">
            <content> na ɔka kyerɛɛ wɔn sɛ: Mehunu mo agya anim sɛ ɛnte me sɛdeɛ na ɛteɛ kane no; nanso m’agya Nyankopɔn adi m’akyi. </content>
        </verse>
        <verse num="6">
            <content>Na mo ara monim sɛ m’ahoɔden nyinaa na mede masom mo agya, </content>
        </verse>
        <verse num="7">
            <content>na mo agya asisi me, adane m’akatua ani mprɛdu; nanso Onyankopɔn amma no kwan amma no anyɛ me bɔne biara. </content>
        </verse>
        <verse num="8">
            <content> Sɛ ɔka sɛ: Wɔn a wɔn ho yɛ ntokontrama no nyɛ w’akatua a, na nnwan no nyinaa awowo ntokontrama. Na sɛ ɔka sɛ: Wɔn a wɔn ho yɛ nsensannsensan no nyɛ w’akatua a, na nnwan no nyinaa awowo nsensannsensan. </content>
        </verse>
        <verse num="9">
            <content>Na Onyankopɔn agye mo agya mmoakuo ama me. </content>
        </verse>
        <verse num="10">
            <content>Na berɛ a mmoa no refoforo wɔn ho na wɔanyinsɛn no, memaa m’ani so na mehunui wɔ daeɛ mu, na hwɛ, mpapo a na wɔforo mmirekyie no, wɔn ho yɛ nsensannsensan ne ntokontrama ne nworonnworan. </content>
        </verse>
        <verse num="11">
            <content>Na Nyankopɔn bɔfoɔ ka kyerɛɛ me daeɛ mu sɛ: Yakob! Na mese: Menie. </content>
        </verse>
        <verse num="12">
            <content>Na ɔse: Ma w’ani so hwɛ, adwennini no a wɔreforo nnwan no nyinaa yɛ nsensannsensan ne ntokontrama ne nworonnworan: Ɛfiri sɛ mahunu deɛ Laban ayɛ woɔ nyinaa. </content>
        </verse>
        <verse num="13">
            <content> Mene Nyankopɔn a wohyiaa no Betel faako a wosraa ɛhɔ dum na wohyɛɛ bɔ maa me no; afei sɔre firi asase yi so, na sane kɔ w’abusua asase so. </content>
        </verse>
        <verse num="14">
            <content>Na Rahel ne Lea bua see no sɛ: Yɛda so wɔ kyɛfa anaasɛ agyapadeɛ bi wɔ yɛn agya fie anaa? </content>
        </verse>
        <verse num="15">
            <content> Ɔmmu yɛn ahɔhoɔ anaa? Ɛsiane sɛ watɔn yɛn, na wadi yɛn tiri sika awie, </content>
        </verse>
        <verse num="16">
            <content>na ahonyadeɛ a Onyankopɔn gyee yɛn agya nsam no yɛ yɛn ne yɛn mma dea. Enti afei yɛ deɛ Onyankopɔn aka akyerɛ woɔ nyinaa.</content>
            <content> </content>
        </verse>
        <verse num="17">
            <content>Na Yakob sɔre faa ne mma ne ne yerenom tenatenaa yoma so, </content>
        </verse>
        <verse num="18">
            <content>na ɔfaa ne mmoakuo nyinaa ne n’ahodeɛ a ɔnyaeɛ nyinaa ne mmoakuo a ɔnyaeɛ wɔ Mesopotamia no nyinaa sii mu sɛ ɔrekɔ n’agya Isak nkyɛn wɔ Kanaan asase so.</content>
            <content> </content>
        </verse>
        <verse num="19">
            <content>Na Laban kɔ rekɔtwitwa ne nnwan ho nwi. Na Rahel wiaa n’agya abusua honi. </content>
        </verse>
        <verse num="20">
            <content>Na Yakob wiaa ne ho dwanee, ɛfiri sɛ wankra Aramni Laban. </content>
        </verse>
        <verse num="21">
            <content>Na ɔne deɛ ɔwɔ nyinaa dwanee, na ɔsɔre twaa asubɔnten no, na ɔde n’ani kyerɛɛ Gilead bepɔ.</content>
            <content> </content>
        </verse>
        <verse num="22">
            <content>Na da a ɛtɔ so mmiɛnsa no, wɔkɔka kyerɛɛ Laban sɛ Yakob adwane. </content>
        </verse>
        <verse num="23">
            <content> Na Laban faa ne nkurɔfoɔ kaa ne ho tii no nnanson kwan, na ɔbɛtoo no Gilead bepɔ so. </content>
        </verse>
        <verse num="24">
            <content> Na Onyankopɔn baa Aramni Laban nkyɛn anadwo daeɛ mu sɛ: Hwɛ yie, na woankasa papa anaa bɔne so ankyerɛ Yakob. </content>
        </verse>
        <verse num="25">
            <content>Na Laban kɔtoo Yakob. Na Yakob asi ne ntomadan wɔ bepɔ no so, na Laban ne ne nkurɔfoɔ nso sii wɔn deɛ Gilead bepɔ so.</content>
            <content> </content>
        </verse>
        <verse num="26">
            <content>Na Laban bisaa Yakob sɛ: Ɛdeɛn na woayɛ yi, sɛ woawia wo ho adwane me, na woasoa me mmammaa kɔ sɛ wɔn a wɔde nkrantɛ afa wɔn nnommum yi? </content>
        </verse>
        <verse num="27">
            <content>Adɛn nti na woahunta adwane, na woawia wo ho afiri me nkyɛn? Adɛn na woanka ankyerɛ me, na mamfa anigyeɛ ne nnwom, mpintin ne nsankuo mannya wo kwan? </content>
        </verse>
        <verse num="28">
            <content>Adɛn nti na woamma mamfe me mmammarima ne me mmammaa ano anya wɔn kwan? Yei deɛ, woadi no nkwasea so. </content>
        </verse>
        <verse num="29">
            <content>Mewɔ tumi sɛ anka me ne mo di no bɔne; nanso nnora anadwo no, mo agya ne Nyankopɔn kasa kyerɛɛ me sɛ: Hwɛ yie, na woankasa papa anaa bɔne so ankyerɛ Yakob. </content>
        </verse>
        <verse num="30">
            <content>Na afei deɛ korɔ ara na wopɛ sɛ wokorɔ, ɛfiri sɛ gyina na w’ani agyina w’agya fie; na adɛn nti na woawia m’anyame? </content>
        </verse>
        <verse num="31">
            <content>Na Yakob bua see Laban sɛ: Na mesuro, ɛfiri sɛ mesusuu sɛ wobɛgye wo mmammaa afiri me nsam. </content>
        </verse>
        <verse num="32">
            <content> Na deɛ wobɛhunu w’anyame wɔ ne nsa mu no rentena ase. Yɛn nkurɔfoɔ yi anim na hwehwɛ deɛ ɛyɛ wo dea wɔ me nkyɛn, na fa kɔ. Na Yakob nnim sɛ Rahel na ɔwiaeɛ. </content>
        </verse>
        <verse num="33">
            <content>Na Laban kɔɔ Yakob ntomadan mu ne Lea ntomadan ne mfenaa baanu no ntomadan mu, nanso wanhunu. Na ɔfiri Lea ntomadan mu kɔɔ Rahel ntomadan mu.</content>
            <content> </content>
        </verse>
        <verse num="34">
            <content>Na Rahel afa abusua honi no de ahyehyɛ yoma so adwa mu atena so. Na Laban de ne nsa kekaa ntomadan mu hɔ nyinaa, nanso wanhunu. </content>
        </verse>
        <verse num="35">
            <content>Na ɔka kyerɛɛ n’agya sɛ: Mma no nnyɛ me wura abufuo sɛ mentumi mensɔre wɔ w’anim, ɛfiri sɛ mabu me nsa. Na ɔpɛe pɛe pɛe, nanso wanhunu ahoni no.</content>
            <content> </content>
        </verse>
        <verse num="36">
            <content>Na Yakob bo fui, na ɔne Laban hamee, na Yakob ka kyerɛɛ Laban sɛ: Me mfomsoɔ ne sɛn, na me bɔne ne sɛn na wosa me yerɛdɛdɛdɛdɛ yi? </content>
        </verse>
        <verse num="37">
            <content>Na wobɛhwehwɛɛ me nnoɔma mu nyinaa yi, wo fie mu adeɛ bɛn na woahunu wɔ mu? Saa! Fa bɛto me nkurɔfoɔ ne wo nkurɔfoɔ anim wɔ ha, na wɔmmu yɛn baanu ntam atɛn. </content>
        </verse>
        <verse num="38">
            <content>Mfirinhyia aduonu ni a metenaa wo nkyɛn, wo nnwammereɛ ne wo mmirekyie ampɔn, na wo nnwan mu adwennini nso, manni bi. </content>
        </verse>
        <verse num="39">
            <content> Wɔn a mmoa kumm wɔn no mamfa mammrɛ wo, me na metuaa so ka. Deɛ wɔwiaa no awia ne deɛ wɔwiaa no anadwo, me nsa mu na wobisaeɛ. </content>
        </verse>
        <verse num="40">
            <content>Sɛ ɛyɛɛ me nie: Ahuhuro dee me awia, na awɔ dee me anadwo, na m’ani soroe. </content>
        </verse>
        <verse num="41">
            <content> Saa na medii wo fie mfirinhyia aduonu. Wo mmammaa baanu ho mesom wo mfeɛ dunan, ne wo mmoakuo ho nso mfeɛ nsia, na wodanee m’akatua ani mprɛdu. </content>
        </verse>
        <verse num="42">
            <content> Sɛ m’agya Nyankopɔn, Abraham Nyankopɔn, ne Isak suro annyina m’akyiri a, anka afei wogyaa me kwan nsapan. Me brɛ ne me nsa ano adwumayɛ na Onyankopɔn hunuiɛ, na ɔkaa w’anim nnora anadwo. </content>
        </verse>
        <verse num="43">
            <content>Na Laban bua see Yakob sɛ: Mma mmaa yi, me mma a, na mmammarima yi, me mma a, na nnwan yi, me nnwan a, na deɛ wohunu yi nyinaa, me dea. Na me mmammaa yi, anaasɛ wɔn mma a wɔawo wɔn yi, ɛdeɛn na mɛtumi de ayɛ wɔn nnɛ?</content>
            <content> </content>
        </verse>
        <verse num="44">
            <content>Afei bra ma yɛmpam, me ne wo, na ɛnyɛ me ne wo ntam adanseɛ. </content>
        </verse>
        <verse num="45">
            <content> Na Yakob faa ɔboɔ de yɛɛ odum sii hɔ. </content>
        </verse>
        <verse num="46">
            <content>Na Yakob ka kyerɛɛ ne nkurɔfoɔ sɛ: Mommoaboa aboɔ ano! Na wɔtasee aboɔ yɛɛ no kuo; na wɔdidii wɔ ekuo no so hɔ. </content>
        </verse>
        <verse num="47">
            <content>Na Laban frɛɛ hɔ Yegarsahaduta,</content>
            <note_ref>1</note_ref>
            <content> na Yakob deɛ, ɔfrɛɛ hɔ Galeed.</content>
            <note_ref>2</note_ref>
            <content> </content>
        </verse>
        <verse num="48">
            <content> Na Laban kaa sɛ: Ekuo yi ne me ne wo ntam adanseɛ nnɛ. Enti wɔfrɛ hɔ Galeed, </content>
        </verse>
        <verse num="49">
            <content>ne Mispa,</content>
            <note_ref>3</note_ref>
            <content> ɛfiri sɛ ɔse: Sɛ yɛtete mu a, AWURADE nhwɛ me ne wo ntam. </content>
        </verse>
        <verse num="50">
            <content>Sɛ woteetee me mmammaa, na woware yerenom ka me mma ho a, obi nka yɛn ho deɛ, nanso Onyankopɔn ne me ne wo ntam danseni. </content>
        </verse>
        <verse num="51">
            <content>Na Laban ka kyerɛɛ Yakob sɛ: Hwɛ kuo yi, na hwɛ odum a mama so asi me ne wo ntam yi. </content>
        </verse>
        <verse num="52">
            <content>Aboɔkuo yi ne adanseɛ, na odum yi nso yɛ adanseɛ, sɛ me deɛ, merensiane ekuo yi ho memma wo nkyɛn, na wo nso, worensiane ekuo yi ne odum yi ho mma me nkyɛn mmɛyɛ bɔne. </content>
        </verse>
        <verse num="53">
            <content> Abraham Nyankopɔn ne Nahor Nyankopɔn, ne wɔn agya Nyankopɔn mmu yɛn ntam atɛn. Na Yakob kaa n’agya suro ho ntam. </content>
        </verse>
        <verse num="54">
            <content>Na Yakob bɔɔ afɔdeɛ wɔ bepɔ no so, na ɔfrɛɛ ne nkurɔfoɔ sɛ wɔmmɛdidi; na wɔdidii na wɔtenaa bepɔ no so anadwo no.</content>
            <content> </content>
        </verse>
        <verse num="55">
            <content>Na Laban sɔree anɔpatutu, na ɔfee ne nananom ne ne mmammaa no ano hyiraa wɔn, na ɔsii mu sane kɔɔ ne kurom.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 30.35 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 28.15</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Gye 26.24</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Gye 30.32, 39</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Gye 28.18-22</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Gye 29.18, 27</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Gye 31.47</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Gye 20.3; Mmb 16.7</content>
        </note>
        <note kind="CROSS_REFERENCES">
            <content kind="REF_VERSE_START">32</content>
            <content>: Gye 31.19</content>
        </note>
        <note kind="CROSS_REFERENCES">
            <content kind="REF_VERSE_START">39</content>
            <content>: Eks 22.1a-13</content>
        </note>
        <note kind="CROSS_REFERENCES">
            <content kind="REF_VERSE_START">41</content>
            <content>: Gye 29.20, 30; 30.31-32</content>
        </note>
        <note kind="CROSS_REFERENCES">
            <content kind="REF_VERSE_START">42</content>
            <content>: Gye 31.54; 31.24</content>
        </note>
        <note kind="CROSS_REFERENCES">
            <content kind="REF_VERSE_START">45</content>
            <content>: Gye 28.22</content>
        </note>
        <note num="1">
            <content kind="REF_VERSE_START">47</content>
            <content> </content>
            <content kind="STRONG_EM">YEGARSAHADUTA: </content>
            <content>Asekyerɛ wɔ Aramaik mu ne: </content>
            <content kind="EM">Adanseɛ kuo.</content>
        </note>
        <note num="2">
            <content kind="REF_VERSE_START">47</content>
            <content> </content>
            <content kind="STRONG_EM">GALEED: </content>
            <content>Asekyerɛ wɔ Hebri mu ne: </content>
            <content kind="EM">Adanseɛ kuo.</content>
        </note>
        <note kind="CROSS_REFERENCES">
            <content kind="REF_VERSE_START">48</content>
            <content>: Yos 22.27; 24.27</content>
        </note>
        <note num="3">
            <content kind="REF_VERSE_START">49</content>
            <content> </content>
            <content kind="STRONG_EM">MISPA: </content>
            <content>Asekyerɛ ne: </content>
            <content kind="EM">Ahwɛeɛ.</content>
        </note>
        <note kind="CROSS_REFERENCES">
            <content kind="REF_VERSE_START">53</content>
            <content>: Gye 16.5; 31.42</content>
        </note>
    </chapter>
    <chapter num="32">
        <verse num="1">
            <content> </content>
            <content> Na Yakob sii ne kwan so sɛ ɔrekɔ; na Nyankopɔn abɔfoɔ bɛhyiaa no. </content>
        </verse>
        <verse num="2">
            <content>Na Yakob hunuu wɔn no, ɔkaa sɛ: Nyankopɔn asafo nie. Na ɔtoo hɔ din: Maha-naim.</content>
            <note_ref>1</note_ref>
            <content> </content>
        </verse>
        <verse num="3">
            <content> </content>
            <content> Na Yakob tuu abɔfoɔ dii n’anim kɔɔ ne nua Esau nkyɛn Seir asase so wɔ Edom wiram. </content>
        </verse>
        <verse num="4">
            <content>Na ɔhyɛɛ wɔn sɛ: Sɛdeɛ monka nkyerɛ me wura Esau ne sɛ: W’akoa Yakob se: Mekɔtenaa Laban nkyɛn na ɛhɔ na mewɔ de abɛduru sɛsɛɛ. </content>
        </verse>
        <verse num="5">
            <content>Manya anantwie, mfunumu, nnwan, mmirekyie ne nkoa ne mfenaa; na masoma sɛ wɔmmɛka nkyerɛ me wura, sɛdeɛ mɛnya w’anim adom.</content>
            <content> </content>
        </verse>
        <verse num="6">
            <content>Na abɔfoɔ no sane baa Yakob nkyɛn bɛkaa sɛ: Yɛakɔ wo nua Esau nkyɛn, na ɔno nso ne mmarima ahanan reba abɛhyia wo. </content>
        </verse>
        <verse num="7">
            <content>Ɛnna Yakob suroo sɛ, na ne ho yeraa no. Na ɔkyɛɛ nkurɔfoɔ a wɔwɔ ne nkyɛn ne nnwan, mmirekyie, anantwie ne yoma no mu akuo mmienu </content>
        </verse>
        <verse num="8">
            <content>kaa sɛ: Sɛ Esau ba kuo baako so bɛku wɔn a, ekuo a ɛbɛka no bɛnya kwan adwane.</content>
            <content> </content>
        </verse>
        <verse num="9">
            <content> </content>
            <content> Na Yakob kaa sɛ: M’agya Abraham Nyankopɔn ne m’agya Isak Nyankopɔn, AWURADE a wosee me sɛ: Sane kɔ w’asase so ne w’abusua mu, na mɛyɛ wo yie no, </content>
        </verse>
        <verse num="10">
            <content> w’adɔeɛ ne wo nokorɛ a wode akyerɛ w’akoa yi mu biara nsɛ me, ɛfiri sɛ mede me poma na metwaa Yordan yi, na afei mayɛ akuo mmienu. </content>
        </verse>
        <verse num="11">
            <content>Mesrɛ wo, yi me firi me nua Esau nsam, ɛfiri sɛ mesuro no sɛ ɔbɛba abɛku me, ne ɛnanom ne wɔn mma nyinaa. </content>
        </verse>
        <verse num="12">
            <content> Wo na wokaa sɛ: Yie na mɛyɛ woɔ, na mɛma w’asefoɔ ayɛ sɛ mpoano anwea a ne dodoɔ nti wɔntumi nkan.</content>
            <content> </content>
        </verse>
        <verse num="13">
            <content>Na ɔtenaa hɔ anadwo no; na ɔyii deɛ ɛwɔ ne nsa mu bi sɛ ɔde rekɔkyɛ ne nua Esau, </content>
        </verse>
        <verse num="14">
            <content>mmirekyibereɛ ahanu, mpapo aduonu, nnwammereɛ ahanu, adwennini aduonu, </content>
        </verse>
        <verse num="15">
            <content>yoma a wɔma nufoɔ ne wɔn mma aduasa, anantwibereɛ aduanan, anantwinini du, mfunumubereɛ aduonu ne mfunumu anini du. </content>
        </verse>
        <verse num="16">
            <content>Na ɔde hyɛɛ ne nkoa nsa akuakuo, na ɔka kyerɛɛ ne nkoa no sɛ: Monsene nni m’anim, na momma kuo ne kuo ntam ntwe. </content>
        </verse>
        <verse num="17">
            <content>Na ɔhyɛɛ deɛ ɔdi kan no sɛ: Sɛ me nua Esau bɛhyia wo, na ɔbisa wo sɛ: Hwan nipa ne wo, na ɛhe na worekorɔ, na yeinom a ɛdi w’anim yi yɛ hwan dea? </content>
        </verse>
        <verse num="18">
            <content>Ka kyerɛ no sɛ: W’akoa Yakob dea; ɛyɛ ayɛyɛdeɛ a wasoma de rebrɛ me wura Esau; na hwɛ, ɔno nso wɔ yɛn akyi. </content>
        </verse>
        <verse num="19">
            <content>Na ɔhyɛɛ deɛ ɔtɔ so mmienu ne deɛ ɔtɔ so mmiɛnsa ne wɔn a wɔdi mmoakuo no akyire nyinaa nso sɛ: Sɛ mokɔhunu Esau a, monka asɛm korɔ yi ara nkyerɛ no. </content>
        </verse>
        <verse num="20">
            <content>Na monka nsi so sɛ: Hwɛ, w’akoa Yakob wɔ yɛn akyi. Afei ɔkaa sɛ: Mede ayɛyɛdeɛ a ɛdi m’anim yi merekɔpata no, ansa na mahunu n’anim; ebia ɔbɛhwɛ m’anim.</content>
            <content> </content>
        </verse>
        <verse num="21">
            <content>Na ayɛyɛdeɛ no sene dii n’anim; na ɔno deɛ, ɔtenaa nsraban no mu anadwo no.</content>
            <content> </content>
        </verse>
        <verse num="22">
            <content>Na anadwo no ɔsɔree, na ɔfaa ne yerenom baanu ne ne mmaawa baanu no ne ne mma dubaako no de wɔn kɔtwaa Yabok asutwareeɛ. </content>
        </verse>
        <verse num="23">
            <content>Na ɔde wɔn twaa asubɔnten no, na ɔmaa deɛ ɔwɔ nyinaa twaee. </content>
        </verse>
        <verse num="24">
            <content> Na ɛkaa Yakob nko ara. Na ɔbarima bi ne no bɛtentamee kɔduruu adekyeeɛ. </content>
        </verse>
        <verse num="25">
            <content>Na ɔbarima no hunuu sɛ ɔntumi no no, ɔkaa n’asene tokuro mu, na Yakob dwonku hwanee tentam a ɔne no tentameeɛ no mu. </content>
        </verse>
        <verse num="26">
            <content> Na ɔbarima no kaa sɛ: Ma menkɔ, na adeɛ rekye. Na Yakob buaa sɛ: Meremma wonkɔ gye sɛ wohyira me. </content>
        </verse>
        <verse num="27">
            <content>Na ɔbarima no bisaa no sɛ: Wo din de sɛn? Na ɔbuaa sɛ: Yakob. </content>
        </verse>
        <verse num="28">
            <content> Na ɔkaa sɛ: Wɔremfrɛ wo din Yakob bio, na wɔbɛfrɛ no Israel,</content>
            <note_ref>2</note_ref>
            <content> ɛfiri sɛ wo ne Onyankopɔn ne nnipa ako, na woatumi. </content>
        </verse>
        <verse num="29">
            <content> Na Yakob bisaa no sɛ: Mesrɛ wo, kyerɛ me wo din. Na ɔse: Adɛn nti na worebisa me din? Na ɔbarima no hyiraa no wɔ hɔ. </content>
        </verse>
        <verse num="30">
            <content> Na Yakob too ɛhɔ din Peni-el,</content>
            <note_ref>3</note_ref>
            <content> ɛfiri sɛ ɔse: Me ne Onyankopɔn adi nhunuanimu, nso me kra anya nkwa.</content>
            <content> </content>
        </verse>
        <verse num="31">
            <content>Na ɔtwaa mu wɔ Peniel berɛ a na owia apue no, na ɔtɔ gu so ne dwonku a ahwan no nti. </content>
        </verse>
        <verse num="32">
            <content>Enti Israelfoɔ nni ntini a ɛwɔ asene mu akwaa tokuro mu no de bɛduru nnɛ, ɛfiri sɛ ɔkaa Yakob dwonkuo tokuro mu, n’asene mu ntini no so.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 28.12; Dwom 34.7 </content>
        </note>
        <note num="1">
            <content kind="REF_VERSE_START">2</content>
            <content> </content>
            <content>Asekyerɛ ne </content>
            <content kind="EM">Nsraban mmienu.</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 36.8 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Gye 31.3, 13 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 2 Sa 7.18</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Gye 28.13-14</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Hos 12.3-4</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Mat 15.22-28</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Gye 35.10</content>
        </note>
        <note num="2">
            <content kind="REF_VERSE_START">28</content>
            <content> </content>
            <content kind="STRONG_EM">ISRAEL: </content>
            <content>Asekyerɛ ne: </content>
            <content kind="EM">Deɛ ɔne Nyankopɔn tentam.</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Ate 13.17-18</content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Eks 33.20</content>
        </note>
        <note num="3">
            <content kind="REF_VERSE_START">30</content>
            <content> </content>
            <content kind="STRONG_EM">PENI-EL: </content>
            <content>Asekyerɛ ne: </content>
            <content kind="EM">Nyankopɔn anim.</content>
        </note>
    </chapter>
    <chapter num="33">
        <verse num="1">
            <content> </content>
            <content> Na Yakob maa n’ani so hunui, na hwɛ, Esau reba, na mmarima ahanan ka ne ho. Na ɔkyɛɛ ne mma mu maa Lea ne Rahel ne mmaawa baanu no. </content>
        </verse>
        <verse num="2">
            <content>Na ɔde mmaawa no ne wɔn mma dii anim, na Lea ne ne mma dii hɔ, na Rahel ne Yosef dii akyire. </content>
        </verse>
        <verse num="3">
            <content>Na ɔno ara deɛ ɔsene dii wɔn anim, na ɔbɔɔ ne mu ase kɔɔ fam mprɛnson de kɔsii sɛ ɔduruu ne nua nkyɛn. </content>
        </verse>
        <verse num="4">
            <content>Na Esau tuu mmirika bɛhyiaa no yɛɛ no atuu, na ɔde ne tiri too ne kɔn ho, na ɔfee n’ano, na wɔsui. </content>
        </verse>
        <verse num="5">
            <content> Na Esau maa n’ani so hunuu mmaa no ne wɔn mma no, ɔkaa sɛ: Hwannom ne yeinom a wɔka wo ho yi? Na Yakob buaa sɛ: Ɛyɛ mma a Onyankopɔn de adom w’akoa. </content>
        </verse>
        <verse num="6">
            <content>Na mmaawa no twe pinii, wɔn ne wɔn mma, na wɔbobɔɔ wɔn mu ase. </content>
        </verse>
        <verse num="7">
            <content>Na Lea nso ne ne mma twe pinii bobɔɔ wɔn mu ase, na akyire yi no Yosef ne Rahel twe pinii bobɔɔ wɔn mu ase. </content>
        </verse>
        <verse num="8">
            <content> Na ɔkaa sɛ: Na ɛdɔm a mehyiaa wɔn yi ase ne sɛn? Na ɔse: Sɛdeɛ ɛbɛyɛ na mɛnya me wura anim adom. </content>
        </verse>
        <verse num="9">
            <content>Na Esau kaa sɛ: Deɛ mewɔ dɔɔso, me nua, ma w’adeɛ ntena hɔ mma wo. </content>
        </verse>
        <verse num="10">
            <content> Na Yakob kaa sɛ: Dabi da, mesrɛ wo, sɛ manya w’anim adom a, gye m’ayɛyɛdeɛ a ɛwɔ me nsam yi, na w’anim a mahunu yi te sɛdeɛ obi hunu Nyankopɔn anim, ɛfiri sɛ w’ani asɔ me. </content>
        </verse>
        <verse num="11">
            <content> Mesrɛ wo, gye nhyira a wɔde abrɛ woɔ yi, ɛfiri sɛ Onyankopɔn adom me, na mewɔ ade nyinaa. Na ɔhyɛɛ no, na ɔgyee. </content>
        </verse>
        <verse num="12">
            <content>Na Esau kaa sɛ: Ma yɛnsim nkɔ, na menni w’anim. </content>
        </verse>
        <verse num="13">
            <content>Na ɔka kyerɛɛ no sɛ: Me wura nim sɛ mma a wɔyɛ mmerɛ ne nnwan ne anantwie a wɔma nufoɔ ka me ho, na sɛ wɔpia wɔn dodo da koro a, nnwankuo no nyinaa bɛwuwu. </content>
        </verse>
        <verse num="14">
            <content>Enti ma me wura nsene nni n’akoa anim, na me deɛ, mɛnante brɛoo, sɛdeɛ mmoa a wɔdi m’anim ne mma no bɛtumi de akɔsi sɛ mɛduru me wura nkyɛn wɔ Seir. </content>
        </verse>
        <verse num="15">
            <content>Na Esau kaa sɛ: Ma mennya wo nnipa a wɔka me ho yi bi. Na ɔse: Na wɔnyɛ dɛn? Ma mennya me wura anim adom. </content>
        </verse>
        <verse num="16">
            <content>Ɛnna Esau sanee da no ara sii kwan so kɔɔ Seir.</content>
            <content> </content>
        </verse>
        <verse num="17">
            <content>Na Yakob sii mu kɔɔ Sukot, na ɔsii dan maa ne ho, na ɔbobɔɔ asese maa ne mmoa. Yei nti na wɔfrɛ hɔ Sukot.</content>
            <note_ref>1</note_ref>
            <content> </content>
        </verse>
        <verse num="18">
            <content>Na Yakob firii Mesopotamia no, ɔnam bɛduruu Sekem kuro a ɛwɔ Kanaan asase soɔ no mu dwoodwoo, na ɔsisii ne ntomadan wɔ kuro no anim. </content>
        </verse>
        <verse num="19">
            <content> Na ɔtɔɔ asase a ɔsii ne ntomadan wɔ soɔ no wɔ Sekem agya Hamor mma nkyɛn nnwetɛbena ɔha. </content>
        </verse>
        <verse num="20">
            <content> Na ɔsii afɔrebukyia wɔ hɔ, na ɔtoo no: El-elohe-Israel.</content>
            <note_ref>2</note_ref>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 32.6 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Dwom 127.3</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Gye 32.13-20</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 2 Sa 14.17</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: 1 Sa 25.27; 30.26</content>
        </note>
        <note num="1">
            <content kind="REF_VERSE_START">17</content>
            <content> </content>
            <content kind="STRONG_EM">SUKOT: </content>
            <content>Asekyerɛ ne: </content>
            <content kind="EM">Asese.</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Yos 24.32</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Gye 12.7-8</content>
        </note>
        <note num="2">
            <content kind="REF_VERSE_START">20</content>
            <content> </content>
            <content kind="STRONG_EM">EL-ELOHE-ISRAEL: </content>
            <content>Asekyerɛ ne: </content>
            <content kind="EM">Onyankopɔn, Israel Nyankopɔn.</content>
        </note>
    </chapter>
    <chapter num="34">
        <verse num="1">
            <content> </content>
            <content> Na Lea ne Yakob babaa Dina firii adi sɛ ɔrekɔhwɛ asase no so mmaa. </content>
        </verse>
        <verse num="2">
            <content>Na asase no so otitire Hewini Hamor ba Sekem hunuu no, na ɔkyeree no too no mmɔnaa guu ne ho fi. </content>
        </verse>
        <verse num="3">
            <content>Na Yakob ba Dina sɔɔ Sekem ani, na ɔdɔɔ ababaa no, na ɔkorɔkorɔɔ no.</content>
            <content> </content>
        </verse>
        <verse num="4">
            <content>Na Sekem ka kyerɛɛ n’agya Hamor sɛ: Kɔgye ababaa yi awareɛ ma me. </content>
        </verse>
        <verse num="5">
            <content>Na Yakob tee sɛ wagu ne babaa Dina ho fi. Nanso ɛnam sɛ na ne mmammarima no wɔ ne mmoa nkyɛn wɔ wiram no, enti ɔyɛɛ komm de kɔsii sɛ wɔbaa fie. </content>
        </verse>
        <verse num="6">
            <content>Na Sekem agya Hamor firii adi kɔɔ Yakob nkyɛn sɛ ɔne no rekɔkasa. </content>
        </verse>
        <verse num="7">
            <content> Na Yakob mmammarima teeɛ no, wɔfirii wiram bae. Na ɛyɛɛ mmarima no ya, na wɔn bo fuu pa ara, sɛ Sekem adi Israel ho nkwaseasɛm sɛ ɔne Yakob babaa akɔda; adeɛ a ɛnsɛ sɛ wɔyɛ. </content>
        </verse>
        <verse num="8">
            <content>Na Hamor ne wɔn kasaa sɛ: Me ba Sekem akoma fam mo babaa no ho; mesrɛ mo, momfa no mma no aware. </content>
        </verse>
        <verse num="9">
            <content>Na mo ne yɛn nni ayewareɛ, na momfa mo mmammaa mma yɛn, na mo nso monware yɛn mmammaa. </content>
        </verse>
        <verse num="10">
            <content>Na mo ne yɛn ntena, na asase na ɛda mo anim yi, montena so nyɛ so adwuma nnya so adeɛ. </content>
        </verse>
        <verse num="11">
            <content>Na Sekem ka kyerɛɛ Dina n’agya ne ne nuanom sɛ: Momma mennya mo anim adom, na biribiara a mobɛse me no, mɛma. </content>
        </verse>
        <verse num="12">
            <content> Monnye me etire adeɛ dodoɔ ne akyɛdeɛ biara, na biribiara a mobɛse me no, mɛma; na momfa ababaa no mma me awareɛ.</content>
            <content> </content>
        </verse>
        <verse num="13">
            <content>Na Yakob mmammarima no kasa de nnaadaa buaa Sekem n’agya Hamor ɛfiri sɛ wagu wɔn nuabaa Dina ho fi. </content>
        </verse>
        <verse num="14">
            <content>Na wɔka kyerɛɛ wɔn sɛ: Yɛntumi saa adeɛ yi yɛ, sɛ yɛde yɛn nua bɛma ɔbarima a ɔyɛ momonoto, ɛfiri sɛ ɛno yɛ ahohora ma yɛn. </content>
        </verse>
        <verse num="15">
            <content>Na yei mu nko na yɛbɛpene mo sɛ mobɛdane ayɛ sɛ yɛn, na wɔatwitwa mo mu mmarima nyinaa twetia. </content>
        </verse>
        <verse num="16">
            <content>Ɛno na yɛde yɛn mmammaa bɛma mo, na yɛabɛfa mo mmammaa nso aware, na yɛne mo atena, na yɛayɛ ɔman korɔ. </content>
        </verse>
        <verse num="17">
            <content>Na sɛ moantie yɛn, na moantwitwa twetia a, ɛnneɛ yɛbɛfa yɛn babaa akɔ.</content>
            <content> </content>
        </verse>
        <verse num="18">
            <content>Na wɔn nsɛm no sɔɔ Hamor ne ne ba Sekem ani. </content>
        </verse>
        <verse num="19">
            <content>Enti Sekem antwetwe ne ho sɛ ɔbɛyɛ saa adeɛ no, ɛfiri sɛ na Yakob babaa no sɔ n’ani, na aberanteɛ no animuonyam sene n’agya fiefoɔ nyinaa. </content>
        </verse>
        <verse num="20">
            <content>Na Hamor ne ne ba Sekem kɔɔ wɔn kuro aboboano, na wɔne wɔn kurom mmarima kɔkasaa sɛ: </content>
        </verse>
        <verse num="21">
            <content>Nnipa yi, wɔne yɛn te asomdwoeɛ mu, enti momma wɔntena asase yi so, na wɔnyɛ so adwuma. Na asase yi, hwɛ, ɛda wɔn anim kakraa. Momma yɛmfa wɔn mmammaa nware, na yɛmfa yɛn mmammaa nso mma wɔn. </content>
        </verse>
        <verse num="22">
            <content>Na yei nko mu na nnipa no bɛpene sɛ wɔne yɛn bɛtena, na yɛayɛ ɔman korɔ; sɛ yɛn mu mmarima nyinaa bɛtwitwa twetia, sɛdeɛ wɔatwitwa no. </content>
        </verse>
        <verse num="23">
            <content>Wɔn mmoa ne wɔn ahonyadeɛ ne wɔn afieboa nyinaa renyɛ yɛn dea anaa? Momma yɛmpene so ma wɔn, na wɔne yɛn ntena. </content>
        </verse>
        <verse num="24">
            <content>Na wɔn a wɔnam Hamor kuro pono ano firi adie nyinaa tiee no ne ne ba Sekem, na mmarima nyinaa, wɔn a wɔnam ne kuro pono ano firi adie nyinaa twitwaa twetia.</content>
            <content> </content>
        </verse>
        <verse num="25">
            <content> </content>
            <content> Na da a ɛtɔ so mmiɛnsa a ne yea kaa wɔn no, Yakob mmammarima baanu, Simeon ne Lewi a wɔyɛ Dina nuanom, fefaa wɔn nkrantɛ kɔɔ kuro no so mpofirim kɔkunkumm mmarima nyinaa. </content>
        </verse>
        <verse num="26">
            <content>Na wɔde nkrantɛ kumm Hamor ne ne ba Sekem; na wɔde Dina firii Sekem fie hɔ bae.</content>
            <content> </content>
        </verse>
        <verse num="27">
            <content>Yakob mmammarima no baa atɔfoɔ no so bɛfom kuro no mu nnoɔma fae, ɛfiri sɛ wɔagu wɔn nua no ho fi. </content>
        </verse>
        <verse num="28">
            <content>Wɔn nnwan, wɔn anantwie, wɔn mfunumu ne deɛ ɛwɔ kuro no mu ne deɛ ɛwɔ mfuo mu no, wɔfae. </content>
        </verse>
        <verse num="29">
            <content>Na wɔn ade nyinaa ne wɔn mma nyinaa ne wɔn yerenom, wɔfaa wɔn nnommum fom deɛ ɛwɔ fie nyinaa.</content>
            <content> </content>
        </verse>
        <verse num="30">
            <content> </content>
            <content> Na Yakob ka kyerɛɛ Simeon ne Lewi sɛ: Moaha me ama me ho abɔn wɔn a wɔte asase yi soɔ, Kanaanfoɔ ne Perisifoɔ. Na me deɛ, meyɛ asafo a mesua yi, wɔbɛboaboa wɔn ano aba me so abɛku me, na wɔasɛe me ne me fie. </content>
        </verse>
        <verse num="31">
            <content>Na wɔse: Ɔnyɛ yɛn nuabaa sɛ odwamamfoɔ anaa?</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 30.21 </content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Deut 22.21</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Eks 22.16</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Gye 49.5-7 </content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Eks 5.21 </content>
        </note>
    </chapter>
    <chapter num="35">
        <verse num="1">
            <content> </content>
            <content> Na Onyankopɔn ka kyerɛɛ Yakob sɛ: Sɔre kɔ Betel kɔtena hɔ, na si afɔrebukyia wɔ hɔ ma Onyankopɔn a ɔyii ne ho kyerɛɛ wo ɛda a woredwane afiri wo nua Esau anim no.</content>
            <content> </content>
        </verse>
        <verse num="2">
            <content> </content>
            <content> Ɛnna Yakob ka kyerɛɛ ne fiefoɔ ne wɔn a wɔka ne ho nyinaa sɛ: Montoto anyame ananafoɔ a ɛwɔ mo mu no ngu, na monnwira mo ho, na monsakyera mo ntadeɛ. </content>
        </verse>
        <verse num="3">
            <content> Na momma yɛnsɔre nkɔ Betel, na menkɔsi afɔrebukyia wɔ hɔ memma Onyankopɔn a m’ahohiahia da ɔtiee me na ɔdii m’akyi wɔ kwan a mekɔeɛ no mu no. </content>
        </verse>
        <verse num="4">
            <content> Ɛnna wɔde wɔn anyame ananafoɔ a ɛwɔ wɔn nsam nyinaa ne wɔn aso mu nkaa maa Yakob, na ɔde siee dupɔn bi a ɛwɔ Sekem ho no ase. </content>
        </verse>
        <verse num="5">
            <content>Na wɔsii mu sɛ wɔrekorɔ no, Nyankopɔn ho hu baa nkuro a atwa wɔn ho ahyia no so, na wɔanti Yakob mma no.</content>
            <content> </content>
        </verse>
        <verse num="6">
            <content>Na Yakob ne nkurɔfoɔ a wɔka ne ho nyinaa duruu Lus a ɛwɔ Kanaan asase soɔ (a ɛne Betel). </content>
        </verse>
        <verse num="7">
            <content> Na ɔsii hɔ afɔrebukyia, na ɔfrɛɛ hɔ: El-betel,</content>
            <note_ref>1</note_ref>
            <content> ɛfiri sɛ da a ɔredwane afiri ne nua anim no, ɛhɔ na Onyankopɔn yii ne ho kyerɛɛ no.</content>
            <content> </content>
        </verse>
        <verse num="8">
            <content> </content>
            <content> Na Rebeka abaawa panin Debora wui, na wɔsiee no Betel aseɛ fam wɔ odum bi ase, na ɔtoo dua no din Alon-bakut.</content>
            <note_ref>2</note_ref>
            <content> </content>
        </verse>
        <verse num="9">
            <content>Na Onyankopɔn yii ne ho kyerɛɛ Yakob bio, ne ba a ɔfirii Mesopotamia baeɛ no mu, na ɔhyiraa no. </content>
        </verse>
        <verse num="10">
            <content> Na Onyankopɔn ka kyerɛɛ no sɛ: Wo din de Yakob, nanso wɔremfrɛ wo Yakob bio, na mmom Israel ne wo din; na ɔtoo no din Israel. </content>
        </verse>
        <verse num="11">
            <content> Na Onyankopɔn ka kyerɛɛ no sɛ: Mene Onyankopɔn Tweaduampɔn, dɔre na yɛ bebree; ɔman ne aman asafo bɛfiri wo mu aba, na ahemfo firi w’asene mu bɛba. </content>
        </verse>
        <verse num="12">
            <content>Na asase a mede mama Abraham ne Isak no, wo na mede bɛma woɔ; na w’asefoɔ a wɔbɛdi w’akyire no na mede asase no bɛma wɔn. </content>
        </verse>
        <verse num="13">
            <content> Na Onyankopɔn firii ne nkyɛn wɔ deɛ ɔne no kasaeɛ hɔ kɔɔ ɔsoro. </content>
        </verse>
        <verse num="14">
            <content> Na Yakob de odum sii deɛ ɔne no kasaeɛ hɔ, ɔboɔ dum, na ɔhwiee ɔnom afɔdeɛ guu so, na ɔde ngo guu so. </content>
        </verse>
        <verse num="15">
            <content>Na Yakob frɛɛ deɛ ɔne Onyankopɔn kasaeɛ hɔ Betel.</content>
            <content> </content>
        </verse>
        <verse num="16">
            <content>Na wɔtutu firi Betel kɔe. Na aka kwan tiaa bi na wɔaduru Efrat no, awoɔ kaa Rahel, na awoɔ no denee no. </content>
        </verse>
        <verse num="17">
            <content>Na n’awoɔ mu yɛɛ den no, awogyefoɔ no ka kyerɛɛ no sɛ: Nsuro, na yei nso wobɛwo ɔbabarima. </content>
        </verse>
        <verse num="18">
            <content>Na ne kra refiri ne mu na ɔreyɛ awuo no, ɔtoo no din Ben-oni,</content>
            <note_ref>3</note_ref>
            <content> na n’agya deɛ, ɔfrɛɛ no Benyamin.</content>
            <note_ref>4</note_ref>
            <content> </content>
        </verse>
        <verse num="19">
            <content> Na Rahel wui, na wɔsiee no ɛkwan a ɛde Efrat (a ɛne Betlehem) no nkyɛn. </content>
        </verse>
        <verse num="20">
            <content>Na Yakob sii ne da so dum, ɛne Rahel da so dum de bɛsi nnɛ. </content>
        </verse>
        <verse num="21">
            <content> Na Israel tutu kɔsii ne ntomadan wɔ Eder abantenten akyiri nohoa.</content>
            <content> </content>
        </verse>
        <verse num="22">
            <content> </content>
            <content> Na ɛbaa sɛ Israel te asase no soɔ no, Ruben ne n’agya abaawayerɛ Bilha kɔdae, na Israel tee.</content>
            <content> </content>
        </verse>
        <verse num="23">
            <content>Nso Yakob mmammarima yɛ dummienu: Lea mma ne Ruben (Yakob abakan), Simeon, Lewi, Yuda, Isakar ne Sebulon. </content>
        </verse>
        <verse num="24">
            <content>Rahel mma ne Yosef ne Benyamin. </content>
        </verse>
        <verse num="25">
            <content>Na Rahel abaawa Bilha mma ne Dan ne Naftali. </content>
        </verse>
        <verse num="26">
            <content>Na Lea abaawa Silpa mma ne Gad ne Aser. Yeinom ne Yakob mmammarima a wɔwoo wɔn wɔ Mesopotamia.</content>
            <content> </content>
        </verse>
        <verse num="27">
            <content>Na Yakob baa n’agya Isak nkyɛn wɔ Mamre, wɔ Kiriat-arba (a ɛne Hebron), deɛ Abraham ne Isak tenaeɛ sɛ ahɔhoɔ no.</content>
            <content> </content>
        </verse>
        <verse num="28">
            <content>Na Isak nna nyinaa yɛ mfirinhyia ɔha aduɔwɔtwe. </content>
        </verse>
        <verse num="29">
            <content> Na Isak gyaa ne honhom mu, na ɔwui, na ɔtii ne nananom wɔ asamando, berɛ a na wabɔ akora, na nna amee no. Na ne mma Esau ne Yakob siee no.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 28.12-19; 31.13 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Gye 31.19; Yos 24.23; 1 Sa 7.3 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 28.15, 20-22</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Yos 24.26; Ate 9.6</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Gye 12.8</content>
        </note>
        <note num="1">
            <content kind="REF_VERSE_START">7</content>
            <content> </content>
            <content kind="STRONG_EM">EL-BETEL: </content>
            <content>Asekyerɛ ne: </content>
            <content kind="EM">Betel Nyankopɔn.</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Gye 24.59 </content>
        </note>
        <note num="2">
            <content kind="REF_VERSE_START">8</content>
            <content> </content>
            <content kind="STRONG_EM">ALON-BAKUT: </content>
            <content>Asekyerɛ ne: </content>
            <content kind="EM">Osu dum.</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Gye 32.28</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Gye 17.1; 28.3-4; 17.6</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Gye 17.22</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Gye 28.18-19</content>
        </note>
        <note num="3">
            <content kind="REF_VERSE_START">18</content>
            <content> </content>
            <content kind="STRONG_EM">BEN-ONI: </content>
            <content>Asekyerɛ ne: </content>
            <content kind="EM">M’amane-hunu mu ba.</content>
        </note>
        <note num="4">
            <content kind="REF_VERSE_START">18</content>
            <content> </content>
            <content kind="STRONG_EM">BENYAMIN: </content>
            <content>Asekyerɛ ne: </content>
            <content kind="EM">Ahotɔ ba.</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Mika 5.2</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Mika 4.8</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Gye 49.4 </content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Gye 25.8</content>
        </note>
    </chapter>
    <chapter num="36">
        <verse num="1">
            <content> </content>
            <content> Na yeinom ne Esau (a wɔfrɛ no Edom) awoɔ ntoatoasoɔ: </content>
        </verse>
        <verse num="2">
            <content> Esau waree Kanaanfoɔ mmaa: Hetini Elon babaa Ada, ne Hewini Sibeon ba Ana babaa Oholibama, </content>
        </verse>
        <verse num="3">
            <content> ne Ismael babaa Basmat, Nebaiot nuabaa. </content>
        </verse>
        <verse num="4">
            <content>Na Ada woo Elifas maa Esau, na Basmat woo Reuel. </content>
        </verse>
        <verse num="5">
            <content>Na Oholibama woo Yeus ne Yalam ne Kora. Yeinom ne Esau mma a wɔwoo wɔn wɔ Kanaan asase soɔ.</content>
            <content> </content>
        </verse>
        <verse num="6">
            <content>Na Esau faa ne yerenom ne ne mmammarima ne ne mmammaa ne ne fiefoɔ nyinaa ne ne mmoa ne n’anantwie nyinaa ne n’ahonyadeɛ a ɔnyaeɛ wɔ Kanaan asase soɔ nyinaa, na ɔfirii ne nua Yakob ho kɔɔ asase bi so, </content>
        </verse>
        <verse num="7">
            <content>ɛfiri sɛ wɔn ahonyadeɛ dɔɔso sene deɛ wɔde tena faako, na asase a wɔyɛ so ahɔhoɔ no, wɔn mmoa dodoɔ nti na wɔnsene so. </content>
        </verse>
        <verse num="8">
            <content>Esau, a ɔno ara ne Edom no kɔtenaa Seir bepɔ so.</content>
            <content> </content>
        </verse>
        <verse num="9">
            <content>Na yeinom ne Edomfoɔ agya Esau a ɔte Seir bepɔ soɔ no awoɔ ntoatoasoɔ: </content>
        </verse>
        <verse num="10">
            <content>Esau mmammarima din nie: Esau yere Ada ba Elifas, ne Esau yere Basmat ba Reuel. </content>
        </verse>
        <verse num="11">
            <content>Na Elifas mma ne Teman, Omar, Sefo, Gatam ne Kenas. </content>
        </verse>
        <verse num="12">
            <content>(Na Timna yɛ Esau ba Elifas mpena, na ɔwoo Amalek maa Elifas.) Yeinom ne Esau yere Ada mma. </content>
        </verse>
        <verse num="13">
            <content>Na yeinom ne Reuel mma: Nahat, Sera, Sama ne Misa; yeinom ne Esau yere Basmat mma. </content>
        </verse>
        <verse num="14">
            <content>Na yeinom ne Esau yere Oholibama, Sibeon ba Ana babaa no mma: Ɔwoo Yeus, Yalam ne Kora maa Esau.</content>
            <content> </content>
        </verse>
        <verse num="15">
            <content>Yeinom ne Esau mma mu atitire: Esau abakan Elifas mma: Otitire Teman, otitire Omar, otitire Sefo, otitire Kenas, </content>
        </verse>
        <verse num="16">
            <content>otitire Kora, otitire Gatam, ne otitire Amalek. Yeinom ne Elifas atitire wɔ Edom asase so; yeinom ne Ada mma. </content>
        </verse>
        <verse num="17">
            <content>Na yeinom ne Esau ba Reuel mma: Otitire Nahat, otitire Sera, otitire Sama, ne otitire Misa. Yeinom ne Reuel atitire wɔ Edom asase so; yeinom ne Esau yere Basmat mma. </content>
        </verse>
        <verse num="18">
            <content>Na yeinom ne Esau yere Oholibama mma: Otitire Yeus, otitire Yalam, otitire Kora. Yeinom ne Esau yere Oholibama, Ana ba, atitire no. </content>
        </verse>
        <verse num="19">
            <content>Yeinom ne Esau mma, na yeinom ne wɔn atitire no; (ɔne Edom.)</content>
            <content> </content>
        </verse>
        <verse num="20">
            <content> </content>
            <content> Yeinom ne Horini Seir mma asase no sofoɔ: Lotan, Sobal, Sibeon, Ana, </content>
        </verse>
        <verse num="21">
            <content>Dison, Eser ne Disan. Yeinom ne Horifoɔ a wɔyɛ Seir mma a na wɔte Edom asase soɔ no atitire. </content>
        </verse>
        <verse num="22">
            <content>Na Lotan mma ne Hori ne Hemam, na Lotan nuabaa ne Timna. </content>
        </verse>
        <verse num="23">
            <content>Na yeinom ne Sobal mma: Alwan, Manahat, Ebal, Sefo ne Onam.</content>
            <content> </content>
        </verse>
        <verse num="24">
            <content>Na yeinom ne Sibeon mma: Aya ne Ana. Oyi ne Ana a na ɔhwɛ n’agya Sibeon mfunumu no, a ɔhunuu nsuohyeɛ aniwa wɔ ɛserɛ soɔ no. </content>
        </verse>
        <verse num="25">
            <content>Na yeinom ne Ana mma: Dison ne Oholibama, a ɔyɛ Ana babaa. </content>
        </verse>
        <verse num="26">
            <content>Na yeinom ne Dison mma: Hemdan, Esban, Itran ne Keran. </content>
        </verse>
        <verse num="27">
            <content>Yeinom ne Eser mma: Bilhan, Saawan ne Akan. </content>
        </verse>
        <verse num="28">
            <content>Yeinom ne Disan mma: Us ne Aran. </content>
        </verse>
        <verse num="29">
            <content>Yeinom ne Horifoɔ atitire: Otitire Lotan, otitire Sobal, otitire Sibeon, otitire Ana, </content>
        </verse>
        <verse num="30">
            <content>otitire Dison, otitire Eser, otitire Disan. Yeinom ne Horifoɔ atitire sɛdeɛ wɔn mmusua teɛ wɔ Seir asase soɔ.</content>
            <content> </content>
        </verse>
        <verse num="31">
            <content>Yeinom ne ahemfo a wɔdii Edom asase soɔ ansa na obi redi Israel mma so hene. </content>
        </verse>
        <verse num="32">
            <content>Na Bela, Beor ba, dii Edomhene, na ne kuro din de Dinhaba. </content>
        </verse>
        <verse num="33">
            <content>Na Bela wui, na Sera ba Yobab a ɔfiri Bosra bɛdii n’adeɛ. </content>
        </verse>
        <verse num="34">
            <content>Na Yobab wui, na Husam a ɔfiri Teman asase soɔ no bɛdii n’adeɛ. </content>
        </verse>
        <verse num="35">
            <content>Na Husam wui, na Bedad ba Hadad a ɔkumm Midian wɔ Moab petee mu no bɛdii n’adeɛ, na ne kuro din de Hawit. </content>
        </verse>
        <verse num="36">
            <content>Na Hadad wui, na Samla a ɔfiri Masreka bɛdii n’adeɛ. </content>
        </verse>
        <verse num="37">
            <content>Na Samla wui, na Saulo a ɔfiri Rehobot a ɛda asuo no ho no bɛdii n’adeɛ. </content>
        </verse>
        <verse num="38">
            <content>Na Saulo wui, na Akbor ba Baal-hanan bɛdii n’adeɛ. </content>
        </verse>
        <verse num="39">
            <content>Na Akbor ba Baal-hanan wui, na Hadar bɛdii n’adeɛ. Na ne kuro din de Pau, na ne yere din de Mehetabel, Mesahab babaa Matred babaa.</content>
            <content> </content>
        </verse>
        <verse num="40">
            <content>Na yeinom ne Esau atitire no din, sɛdeɛ wɔn mmusuakuo, wɔn tenabea ne wɔn din teɛ: Otitire Timna, otitire Alwa, otitire Yetet, </content>
        </verse>
        <verse num="41">
            <content>otitire Oholibama, otitire Ela, otitire Pinon, </content>
        </verse>
        <verse num="42">
            <content>otitire Kenas, otitire Teman, otitire Mibsar, </content>
        </verse>
        <verse num="43">
            <content>otitire Magdiel, otitire Iram. Yeinom ne Edom (a ɔne Esau, Edomfoɔ agya) no atitire, sɛdeɛ wɔn tenabea teɛ wɔ asase a wɔnyaeɛ no soɔ.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 25.30; 1 Be 1.35-54 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Gye 26.34</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 28.9</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Gye 14.6; Deut 2.12 </content>
        </note>
    </chapter>
    <chapter num="37">
        <verse num="1">
            <content>Na Yakob tenaa asase a n’agya yɛɛ so hɔhoɔ a ɛne Kanaan asase no so. </content>
        </verse>
        <verse num="2">
            <content>Na yei ne Yakob abusua ho abakɔsɛm: Yosef dii mfirinhyia dunson no, ɔne ne nuanom kɔhwɛɛ nnwan; na aberantewaa no ne n’agya yerenom Bilha ne Silpa mma na ɛwɔ hɔ. Na Yosef bɛka wɔn ho asɛmmɔne kyerɛ n’agya. </content>
        </verse>
        <verse num="3">
            <content>Na ɛsiane sɛ Yosef yɛ ne nkɔkoraaberɛ mu ba nti, na Israel dɔ no sene ne mma nyinaa; enti ɔpam batakari fɛfɛ bi maa no. </content>
        </verse>
        <verse num="4">
            <content>Na ne nuanom hunuu sɛ wɔn agya dɔ no sene wɔn nyinaa no, wɔtanee no, na wɔmfa abodwoɔ ne no nkasa.</content>
            <content> </content>
        </verse>
        <verse num="5">
            <content>Na Yosef soo daeɛ, na berɛ a ɔka kyerɛɛ ne nuanom no, wɔtanee no senee akane no. </content>
        </verse>
        <verse num="6">
            <content>Na ɔka kyerɛɛ wɔn sɛ: Montie daeɛ a maso yi: </content>
        </verse>
        <verse num="7">
            <content>Na hwɛ, na yɛrekyekyere ayuo afiafi wɔ afuom. Na m’afi no sɔre gyinaa kyirebenn, na hwɛ, mo afiafi no twaa m’afi ho hyiae, na ɛrekoto m’afi no. </content>
        </verse>
        <verse num="8">
            <content>Na ne nuanom ka kyerɛɛ no sɛ: Kyerɛ sɛ worebɛdi yɛn so hene anaasɛ worebɛdi yɛn so tumi? Na ne daeɛ ne ne nsɛm no nti wɔkɔɔ so tanee no bebree. </content>
        </verse>
        <verse num="9">
            <content>Na ɔsoo daeɛ foforɔ bio, na ɔka kyerɛɛ ne nuanom sɛ: Hwɛ, maso daeɛ bio, na hwɛ, owia ne ɔsrane ne nsoromma dubaako akoto me. </content>
        </verse>
        <verse num="10">
            <content>Na ɔka kyerɛɛ n’agya ne ne nuanom no, n’agya kaa n’anim sɛ: Daeɛ bɛn na woaso yi? Kyerɛ sɛ, me ne wo na ne wo nuanom bɛba abɛkoto fam wɔ w’anim? </content>
        </verse>
        <verse num="11">
            <content>Na ne nuanom ani beree no; na n’agya deɛ, ɔde nsɛm no siee.</content>
            <content> </content>
        </verse>
        <verse num="12">
            <content> </content>
            <content> Na ne nuanom de wɔn agya nnwan kɔɔ adidie wɔ Sekem. </content>
        </verse>
        <verse num="13">
            <content>Na Israel ka kyerɛɛ Yosef sɛ: Sɛ wonim sɛ wo nuanom rewɛn mmoa wɔ Sekem. Bra na mensoma wo wɔn nkyɛn. Na ɔse: Menie. </content>
        </verse>
        <verse num="14">
            <content> Na ɔka kyerɛɛ no sɛ: Kɔ na kɔhwɛ sɛ wo nuanom ne nnwan no ho yɛ anaa; na sane bɛka kyerɛ me. Na ɔsomaa no firii Hebron bonhwa mu, na ɔkɔduruu Sekem. </content>
        </verse>
        <verse num="15">
            <content>Na ɔbarima bi hunuu no, na hwɛ, na ɔrewɔ wira no mu ntwɛtwɛdɛ. Na ɔbarima no bisaa no sɛ: Worehwehwɛ deɛn? </content>
        </verse>
        <verse num="16">
            <content>Na ɔka kyerɛɛ no sɛ: Me nuanom na merehwehwɛ wɔn; mesrɛ wo, kyerɛ me faako a wɔrehwɛ wɔn mmoa no. </content>
        </verse>
        <verse num="17">
            <content>Na ɔbarima no se: Wɔatu ha; na metee sɛ wɔreka sɛ: Momma yɛnkɔ Dotan. Na Yosef tii ne nuanom, na ɔkɔhunuu wɔn wɔ Dotan.</content>
            <content> </content>
        </verse>
        <verse num="18">
            <content>Na ne nuanom hunuu no akyirikyiri na ɔnnya nnuruu wɔn nkyɛn no, wɔpamm ne tiri so sɛ wɔbɛku no. </content>
        </verse>
        <verse num="19">
            <content>Na wɔsesee wɔn ho wɔn ho sɛ: Hwɛ, ɔdaeɛsofoɔ no na ɔreba no. </content>
        </verse>
        <verse num="20">
            <content>Afei mommra mma yɛnku no mfa no nto mmura yi bi mu, na yɛnka sɛ: Aboa bɔne bi na awe no, na yɛahwɛ deɛ ne daeɛ no bɛyɛ.</content>
            <content> </content>
        </verse>
        <verse num="21">
            <content> </content>
            <content> Na Ruben teeɛ no, ɔgyee no firii wɔn nsam kaa sɛ: Mommma yɛnnku no. </content>
        </verse>
        <verse num="22">
            <content>Na ɔkaa sɛ: Monnhwie mogya nngu, na momfa no nto ɛserɛ so ha abura yi mu; na mommfa mo nsa nnka no. Ɔreyɛ na anka wayi no afiri wɔn nsam de no asane akɔma n’agya. </content>
        </verse>
        <verse num="23">
            <content> Na Yosef duruu ne nuanom nkyɛn no, wɔworɔɔ n’atadeɛ ne batakari fɛfɛ a ɔhyɛ no, </content>
        </verse>
        <verse num="24">
            <content> na wɔde no kɔtoo abura no mu. Nso na abura no da mpan a nsuo nni mu. </content>
        </verse>
        <verse num="25">
            <content>Na wɔtenaa ase didii. Na wɔmaa wɔn ani so hwɛe, wɔhunuu Ismaelfoɔ akwantufoɔkuo bi a wɔfiri Gilead rekɔ Misraim ne wɔn yoma a wɔsoso hyehwam ne akyenkyennuro ne kurobo sɛ wɔreba.</content>
            <content> </content>
        </verse>
        <verse num="26">
            <content>Na Yuda ka kyerɛɛ ne nuanom sɛ: Sɛ yɛkum yɛn nua na yɛsi ne mogya so a, mfasoɔ bɛn na ɛwɔ mu? </content>
        </verse>
        <verse num="27">
            <content>Mommra mma yɛntɔn no mma Ismaelfoɔ. Mommma yɛmmfa yɛn nsa nnka no, ɛfiri sɛ ɔyɛ yɛn nua ne yɛn mogya. Na ne nuanom no tiee no. </content>
        </verse>
        <verse num="28">
            <content> Na Midianfoɔ adwadifoɔ bi rebɛsene. Na wɔtwetwee Yosef yii no firii abura no mu, na wɔtɔn no maa Ismaelfoɔ no gyee nnwetɛbena aduonu. Na wɔde Yosef kɔɔ Misraim. </content>
        </verse>
        <verse num="29">
            <content> Na Ruben sane baa abura no so, na hwɛ, na Yosef nni abura no mu. Na ɔsunsuanee ne ntadeɛ mu, </content>
        </verse>
        <verse num="30">
            <content>na ɔsane baa ne nuanom nkyɛn bɛkaa sɛ: Abɔfra no nni hɔ, na afei ɛdeɛn na menyɛ?</content>
            <content> </content>
        </verse>
        <verse num="31">
            <content>Na wɔfaa Yosef atadeɛ no, na wɔkumm ɔpapo bi, na wɔde atadeɛ no bɔɔ mogya no mu. </content>
        </verse>
        <verse num="32">
            <content>Na wɔsoma maa wɔde batakari fɛfɛ no brɛɛ wɔn agya bɛkaa sɛ: Yei na yɛahunu, hwɛ sɛ wo ba no atadeɛ ni anaa? </content>
        </verse>
        <verse num="33">
            <content> Na ɔhwɛeɛ no, ɔkaa sɛ: Ɛyɛ me ba no atadeɛ a! Aboa bɔne bi na awe no, ampa ara wɔatete Yosef mu. </content>
        </verse>
        <verse num="34">
            <content> Ɛnna Yakob sunsuanee ne ntadeɛ mu, na ɔde ayitoma bɔɔ n’asene, na ɔsuu ne ba no kyɛree. </content>
        </verse>
        <verse num="35">
            <content>Na ne mmammarima nyinaa ne ne mmammaa nyinaa bae sɛ wɔbɛkyekyere ne werɛ, nanso wamma wɔankyekyere ne werɛ. Na ɔkaa sɛ: Mede awerɛhoɔ yi ara bɛkɔ me ba nkyɛn wɔ Asamando. Na n’agya suu no.</content>
            <content> </content>
        </verse>
        <verse num="36">
            <content>Na Midianfoɔ no kɔtɔnee no wɔ Misraim maa Potifar a ɔyɛ Farao piani ne n’ankɔbeafoɔ so panin no.</content>
        </verse>
        <note kind="CROSS_REFERENCES">
            <content kind="REF_VERSE_START">12</content>
            <content>: Gye 33.18-19 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Gye 35.27</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Gye 42.22 </content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Gye 37.3</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Yer 38.6</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Gye 25.2</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Gye 44.13; 2 Sa 1.11</content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Gye 37.20</content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: Gye 37.29</content>
        </note>
    </chapter>
    <chapter num="38">
        <verse num="1">
            <content>Na ɛbaa sɛ berɛ no ara mu Yuda firii ne nuanom nkyɛn kɔe, na ɔkɔtenaa Adulamni bi a wɔfrɛ no Hira nkyɛn. </content>
        </verse>
        <verse num="2">
            <content>Na Yuda hunuu Kanaanni bi a wɔfrɛ no Sua babaa bi wɔ hɔ, ɔwaree no na ɔne no dae. </content>
        </verse>
        <verse num="3">
            <content>Na ɔnyinsɛnee, na ɔwoo ɔbabarima, na ɔtoo no din Er. </content>
        </verse>
        <verse num="4">
            <content>Na ɔnyinsɛnee bio woo ɔbabarima, na ɔtoo no din Onan. </content>
        </verse>
        <verse num="5">
            <content>Na ɔnyinsɛnee bio woo ɔbabarima, na ɔtoo no din Sela. Na ɔwoo no no, na ɔwɔ Kesib.</content>
            <content> </content>
        </verse>
        <verse num="6">
            <content>Na Yuda waree yerɛ bi a wɔfrɛ no Tamar maa n’abakan Er. </content>
        </verse>
        <verse num="7">
            <content>Na Yuda abakan Er dii amumuyɛsɛm AWURADE anim, na AWURADE kumm no.</content>
            <content> </content>
        </verse>
        <verse num="8">
            <content> </content>
            <content> Na Yuda ka kyerɛɛ Onan sɛ: Kɔ wo nua yere no ho, na fa ne kunafoɔ, na wo mma ma wo nua no. </content>
        </verse>
        <verse num="9">
            <content>Na Onan nim sɛ mma no renyɛ ne dea, na ɛbaa sɛ, sɛ ɔkɔ ne nua yere no ho a, ɔma ne ho gu fam sɛe, na wanwo mma amma ne nua. </content>
        </verse>
        <verse num="10">
            <content>Na deɛ ɔyɛeɛ no yɛɛ bɔne wɔ AWURADE anim, enti ɔkumm ɔno nso.</content>
            <content> </content>
        </verse>
        <verse num="11">
            <content>Na afei Yuda ka kyerɛɛ n’ase Tamar sɛ: Kɔtena kuna mu wɔ w’agya fie kɔsi sɛ me ba Sela bɛnyini. Ɛfiri sɛ ɔse, anyɛ saa a, ɔno nso bɛwu sɛ ne nuanom. Na Tamar kɔ kɔtenaa n’agya fie.</content>
            <content> </content>
        </verse>
        <verse num="12">
            <content>Na ɛkyɛree kyɛreeɛ no, Sua babaa, Yuda yere no, wui. Na Yuda werɛ kyekyereeɛ no, ɔne n’adamfo Hira Adulamni no kɔɔ ne nnwan ho twitwafoɔ nkyɛn wɔ Timnat.</content>
            <content> </content>
        </verse>
        <verse num="13">
            <content>Na wɔkɔka kyerɛɛ Tamar sɛ: Hwɛ, w’ase rekɔ Timnat akɔtwitwa ne nnwan ho. </content>
        </verse>
        <verse num="14">
            <content>Na ɔyii ne kuna ntadeɛ firii ne ho, na ɔde nkatanimu kataa n’anim, na ɔsakyeraa ne ho kɔtenaa Enaim kurotia wɔ Timnat kwan ho, ɛfiri sɛ wahunu sɛ Sela anyini, na wɔamfa no amma no awareɛ. </content>
        </verse>
        <verse num="15">
            <content>Na Yuda hunuu no no, ɛsiane sɛ wakata n’anim nti, ɔbuu no sɛ odwamamfoɔ. </content>
        </verse>
        <verse num="16">
            <content> Na ɔmane kɔɔ ne nkyɛn ɔkwan no ho kaa sɛ: Ma mene wo nkɔda ɛ, nso na ɔnnim sɛ n’ase a. Na ɔse: Ɛdeɛn na wobɛma me na wone me ada? </content>
        </verse>
        <verse num="17">
            <content>Na ɔse: Mɛma wɔde abirekyie ba afiri mmoa mu abrɛ wo. Na ɔse: Ɛnneɛ ma me awowadeɛ kɔsi sɛ wode bɛba. </content>
        </verse>
        <verse num="18">
            <content>Na ɔkaa sɛ: Ɛdeɛn na memfa mensi wo awowa? Na ɔse: Wo nsɔanokaa ne wo homa ne wo nsam poma. Na ɔde maa no, na ɔkɔɔ ne ho, na ɔne no nyinsɛnee. </content>
        </verse>
        <verse num="19">
            <content>Na ɔsɔree, na ɔkɔe, na ɔyii ne nkatanimu firii ne ho, na ɔhyɛɛ ne kuna ntadeɛ no. </content>
        </verse>
        <verse num="20">
            <content>Na Yuda de abirekyie ba no maa n’adamfo Adulamni no sɛ ɔmfa nkɔgye n’awowadeɛ no wɔ ɔbaa no nsam mmrɛ no, nanso wanhu no. </content>
        </verse>
        <verse num="21">
            <content>Na ɔbisaa kurom hɔfoɔ sɛ: Odwamamfoɔ a ɔte Enaim kwan ho no wɔ he? Na wɔse: Odwamamfoɔ biara nni ha. </content>
        </verse>
        <verse num="22">
            <content>Na ɔsane baa Yuda nkyɛn bɛkaa sɛ: Manhu no, nanso kurom hɔfoɔ se: Odwamamfoɔ biara nni hɔ. </content>
        </verse>
        <verse num="23">
            <content>Na Yuda se: Ma no mfa, na yɛn ani anwu. Hwɛ, mama wode abirekyie ba yi akɔma no, na woanhu no. </content>
        </verse>
        <verse num="24">
            <content>Na ɛbɛyɛ abosome mmiɛnsa akyiri no, wɔbɛka kyerɛɛ Yuda sɛ: W’ase Tamar abɔ adwaman ama no anyinsɛn. Na Yuda kaa sɛ: Monkɔfa no mmra na wɔnhye no. </content>
        </verse>
        <verse num="25">
            <content>Na wɔkɔfaa Tamar baeɛ no, ɔsoma maa wɔkɔka kyerɛɛ n’ase no sɛ: Ɔbarima a ne nnoɔma nie no, ne me na anyinsɛn. Na ɔse: Hwehwɛ mu na hwɛ, deɛ nsɔanokaa, homa ne poma yi yɛ ne dea? </content>
        </verse>
        <verse num="26">
            <content>Na Yuda ani hunuiɛ no, ɔkaa sɛ: Ɔtene sene me, ɛfiri sɛ mamfa no mamma me ba Sela. Nanso ɔne no anna bio.</content>
            <content> </content>
        </verse>
        <verse num="27">
            <content>Na ɛduruu n’awoɔ soɔ no, hwɛ, na nta na ɛwɔ ne yam. </content>
        </verse>
        <verse num="28">
            <content>Na ɔrewoɔ no, ɔbaako yii ne nsa, na awogyefoɔ no sɔɔ mu de asaawa kɔkɔɔ kyekyeree ne nsa no kaa sɛ: Oyi na ɔfirii adi kane. </content>
        </verse>
        <verse num="29">
            <content> Na ɔtwee ne nsa kɔɔ mu no, hwɛ, ne nua no firii adi, na ɔkaa sɛ: Hwɛ sɛdeɛ woatete mu? Wo so na ntemu no wɔ. Enti wɔtoo no din Peres. </content>
        </verse>
        <verse num="30">
            <content>Na akyire yi no, ne nua a asaawa kɔkɔɔ bɔ ne nsa soɔ no bae, na ɔtoo no din Sera.</content>
            <note_ref>1</note_ref>
        </verse>
        <note kind="CROSS_REFERENCES">
            <content kind="REF_VERSE_START">8</content>
            <content>: Deut 25.5 </content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Lew 18.15</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Mat 1.3</content>
        </note>
        <note num="1">
            <content kind="REF_VERSE_START">30</content>
            <content> </content>
            <content kind="STRONG_EM">SERA: </content>
            <content>Asekyerɛ ne: </content>
            <content kind="EM">Kɔkɔɔ.</content>
        </note>
    </chapter>
    <chapter num="39">
        <verse num="1">
            <content> </content>
            <content> Na wɔde Yosef kɔɔ Misraim. Na Farao piani Potifar a ɔyɛ ankɔbeafoɔ so panin na ɔyɛ Misraimni no tɔɔ no Ismaelfoɔ a wɔde no kɔɔ hɔ no nsam. </content>
        </verse>
        <verse num="2">
            <content>Na AWURADE dii Yosef akyi, na ɔyɛɛ ɔbarima a ne ho wɔ siadeɛ, na ɔtenaa ne wura Misraimni no fie. </content>
        </verse>
        <verse num="3">
            <content>Na ne wura hunuu sɛ AWURADE di n’akyi na AWURADE ma deɛ ɔyɛ nyinaa yɛ yie n’abasa soɔ no, </content>
        </verse>
        <verse num="4">
            <content>Yosef nyaa n’anim adom, na ɔsom no; na ɔde no sii ne fie so, na ɔde deɛ ɔwɔ nyinaa hyɛɛ ne nsa. </content>
        </verse>
        <verse num="5">
            <content> Na ɛfiri berɛ a ɔde no sii ne fie ne deɛ ɔwɔ nyinaa soɔ no, Yosef nti AWURADE hyiraa Misraimni no fie, na AWURADE nhyira baa deɛ ɔwɔ nyinaa so, efie ne afuom. </content>
        </verse>
        <verse num="6">
            <content>Na ɔde deɛ ɔwɔ nyinaa hyɛɛ Yosef nsa, na ɔwɔ hɔ nti, ɔnhwɛ biribiara gye aduane a ɔno ara die. Nso na Yosef ho ne n’anim yɛ fɛ.</content>
            <content> </content>
        </verse>
        <verse num="7">
            <content> </content>
            <content> Na ɛbaa sɛ akyire yi no, Yosef wura yere tuu n’ani sii ne so, na ɔkaa sɛ: Wo ne me mmɛda. </content>
        </verse>
        <verse num="8">
            <content>Nanso wampene, na ɔka kyerɛɛ ne wura yere no sɛ: Hwɛ, sɛ me wura anya me nti ɔnhwɛ deɛ ɛwɔ ne fie, na ɔde deɛ ɔwɔ nyinaa ahyɛ me nsa. </content>
        </verse>
        <verse num="9">
            <content> Obiara nyɛ kɛseɛ nsene me efie ha, na ɔnkame me biribiara gye wo, ɛnam sɛ ne yere ne woɔ ntira. Na adɛn na menyɛ amumuyɛ kɛseɛ yi, na menyɛ bɔne mentia Onyankopɔn? </content>
        </verse>
        <verse num="10">
            <content>Na ɔka kyerɛ Yosef saa daa daa, nanso Yosef antie sɛ ɔne no bɛda na ama ne nsa aka no. </content>
        </verse>
        <verse num="11">
            <content>Na da koro bi a ɔkɔɔ ɛdan no mu sɛ ɔrekɔyɛ n’adwuma, na efie hɔfoɔ no mu biara nni hɔ no, </content>
        </verse>
        <verse num="12">
            <content>ne wura yere no sɔɔ n’atadeɛ mu kaa sɛ: Wo ne me mmɛda! Na Yosef gyaa n’atadeɛ no wɔ ne nsam dwane firii adi.</content>
            <content> </content>
        </verse>
        <verse num="13">
            <content>Na ɔbaa no hunuu sɛ wagya n’atadeɛ wɔ ne nsam adwane afiri adie no, </content>
        </verse>
        <verse num="14">
            <content>ɔfrɛfrɛɛ ne fiefoɔ ka kyerɛɛ wɔn sɛ: Monhwɛ, wakɔfa Hebrini yi aba rebɛdi yɛn ho fɛw; waba me nkyɛn sɛ ɔne me rebɛda, na mede nne kɛseɛ meteaa mu; </content>
        </verse>
        <verse num="15">
            <content>na ɔtee sɛ memaa me nne soɔ meteaa mu no, ɔgyaa n’atadeɛ wɔ me nsam, na ɔdwane firii adi. </content>
        </verse>
        <verse num="16">
            <content>Na ɔde n’atadeɛ no guu ne nkyɛn kɔsii sɛ ne wura baa fie. </content>
        </verse>
        <verse num="17">
            <content>Na ɔkaa saa nsɛm yi ara kyerɛɛ no sɛ: Akoa Hebrini a wokɔfaa no brɛɛ yɛn no baa me nkyɛn sɛ ɔrebɛdi me ho fɛw; </content>
        </verse>
        <verse num="18">
            <content>na memaa me nne so meteaa mu no, ɔgyaa n’atadeɛ wɔ me nsam, na ɔdwane firii adie.</content>
            <content> </content>
        </verse>
        <verse num="19">
            <content>Na ne wura tee ne yere nsɛm a ɔka kyerɛɛ no sɛ: Saa adeɛ yi na w’akoa no ayɛ me no, ne bo fui. </content>
        </verse>
        <verse num="20">
            <content>Na Yosef wura no faa no de no kɔtoo afiase, deɛ ɔhene nneduafoɔ guo, na ɔdaa afiase hɔ.</content>
            <content> </content>
        </verse>
        <verse num="21">
            <content>Na AWURADE dii Yosef akyi, na ɔdom no, na ɔmaa n’anim baa nyam wɔ afiasehwɛni no anim. </content>
        </verse>
        <verse num="22">
            <content>Na afiasehwɛni no de nneduafoɔ a wɔwɔ afiase hɔ nyinaa hyɛɛ Yosef nsa, na biribiara a na wɔyɛ no wɔ hɔ no, ɔno na na ɔhwɛ soɔ. </content>
        </verse>
        <verse num="23">
            <content>Afiasehwɛni no anha ne ho anhwɛ biribiara a ɛwɔ Yosef nsam, ɛfiri sɛ AWURADE dii n’akyi, na deɛ ɔyɛeɛ nyinaa, AWURADE maa no yɛɛ yie.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 37.28 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Gye 30.27</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Mmb 5.3 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Eks 20.14</content>
        </note>
    </chapter>
    <chapter num="40">
        <verse num="1">
            <content>Na ɛbaa sɛ akyire yi Misraimhene nsahyɛni ne ne paanootoni fom wɔn wura, Misraimhene no. </content>
        </verse>
        <verse num="2">
            <content>Na Farao bo fuu n’apiafoɔ baanu no, nsahyɛfoɔ panin ne paanootofoɔ panin no. </content>
        </verse>
        <verse num="3">
            <content> Na ɔde wɔn kɔguu afiase wɔ ankɔbeafoɔ panin no fie, faako a Yosef da hɔ. </content>
        </verse>
        <verse num="4">
            <content>Na ankɔbeafoɔ panin no maa Yosef hwɛɛ wɔn so som wɔn; na wɔkyɛree afiase hɔ kakra.</content>
            <content> </content>
        </verse>
        <verse num="5">
            <content>Na Misraimhene nsahyɛni ne ne paanootoni a na wɔgu afiase hɔ no baanu nyinaa sosoo daeɛ anadwo korɔ, ɛsono oyi daeɛ ne n’asekyerɛ, na ɛsono oyi nso daeɛ. </content>
        </verse>
        <verse num="6">
            <content>Na Yosef kɔɔ wɔn nkyɛn anɔpa kɔhwɛɛ wɔn, na hwɛ, na wɔayeyɛ mosomosoo. </content>
        </verse>
        <verse num="7">
            <content>Na ɔbisaa Farao apiafoɔ a wɔne no gu afiase wɔ ne wura fie no sɛ: Adɛn nti na nnɛ mo anim ayɛ bosabosaa sɛɛ? </content>
        </verse>
        <verse num="8">
            <content> Na wɔka kyerɛɛ no sɛ: Yɛasoso daeɛ, nso obiara nni hɔ a ɔbɛkyerɛ aseɛ. Na Yosef ka kyerɛɛ wɔn sɛ: Nkyerɛaseɛ mfiri Onyankopɔn hɔ anaa? Monka nkyerɛ me ɛ! </content>
        </verse>
        <verse num="9">
            <content>Ɛnna nsahyɛfoɔ panin no kaa ne daeɛ no kyerɛɛ Yosef sɛ: Me daeɛ mu no, na hwɛ, bobe bi si m’anim, </content>
        </verse>
        <verse num="10">
            <content>na bobe no apae nkorabata mmiɛnsa, na ayɛ sɛdeɛ ɛrefefɛ, na anyini agu nhyerɛne, na abɔ esia ayɛ aba a abereɛ. </content>
        </verse>
        <verse num="11">
            <content>Na Farao kuruwa kura me, na metetee bobe aba no mekyi guu Farao kuruwa no mu, na mede kuruwa no hyɛɛ Farao nsa. </content>
        </verse>
        <verse num="12">
            <content>Na Yosef ka kyerɛɛ no sɛ: Ne nkyerɛaseɛ nie: Nkorabata mmiɛnsa no yɛ nnansa. </content>
        </verse>
        <verse num="13">
            <content>Na aka nnansa na Farao ayi wo afiri ha de wo asane akɔdi wo dibea bio, na wode Farao kuruwa ahyɛ ne nsa sɛ kane a na woyɛ ne nsahyɛni no. </content>
        </verse>
        <verse num="14">
            <content>Nanso sɛ ɛyɛ a, kae me, na sɛ ɛsi wo yie a, yɛ me adɔeɛ, na bɔ me din kyerɛ Farao, na bɛyi me ɛdan yi mu, </content>
        </verse>
        <verse num="15">
            <content> ɛfiri sɛ wia na wɔwiaa me Hebrifoɔ asase soɔ, na ɛha nso menyɛɛ hwee a anka ɛsɛ sɛ wɔde me bɛto amena yi mu. </content>
        </verse>
        <verse num="16">
            <content>Na paanootofoɔ panin no hunuu sɛ nkyerɛaseɛ no yɛ no, ɔka kyerɛɛ Yosef sɛ: Me nso, me daeɛ mu no, na hwɛ, paanoo nkɛntɛn mmiɛnsa a ɛsisi soɔ wɔ m’atifi. </content>
        </verse>
        <verse num="17">
            <content>Na kɛntɛn a ɛdi soro no mu na Farao anomu atɔduane nyinaa bi wɔ; na nnomaa redidi wɔ kɛntɛn no mu wɔ m’atifi. </content>
        </verse>
        <verse num="18">
            <content>Na Yosef buaa sɛ: Ne nkyerɛaseɛ nie: Nkyerɛnkyɛ mmiɛnsa no yɛ nnansa; </content>
        </verse>
        <verse num="19">
            <content>na aka nnansa na Farao ayi wo afiri ha, na wakɔsɛne wo dua so ma nnomaa adi wo nam afiri wo ho.</content>
            <content> </content>
        </verse>
        <verse num="20">
            <content>Na da a ɛtɔ so mmiɛnsa a ɛyɛ Farao awoda no, ɔtoo ne nkoa nyinaa pono, na ɔyii nsahyɛfoɔ panin ne paanootofoɔ mu panin no de wɔn baa ne nkoa anim; </content>
        </verse>
        <verse num="21">
            <content>na ɔsane de nsahyɛfoɔ mu panin no sii ne nsahyɛ so bio a ɔde kuruwa hyɛ Farao nsa. </content>
        </verse>
        <verse num="22">
            <content>Na paanootofoɔ panin no deɛ, ɔsɛnee no, sɛdeɛ Yosef kyerɛɛ wɔn aseɛ no.</content>
            <content> </content>
        </verse>
        <verse num="23">
            <content> </content>
            <content> Nanso nsahyɛfoɔ panin no ankae Yosef, na ne werɛ firii no.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 39.20</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Gye 41.16; Dan 2.27-28</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Gye 37.28</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Gye 40.14 </content>
        </note>
    </chapter>
    <chapter num="41">
        <verse num="1">
            <content>Na mfeɛ mmienu akyiri no, Farao soo daeɛ, na hwɛ, ɔgyina Nil asubɔnten no ho. </content>
        </verse>
        <verse num="2">
            <content>Na hwɛ, anantwibereɛ nson a wɔn ho yɛ fɛ na wɔn ho tua wɔn ho firi asubɔnten no mu ba bɛdidii ɛserɛ no mu. </content>
        </verse>
        <verse num="3">
            <content>Na hwɛ, anantwibereɛ nson foforɔ a wɔn ho yɛ tane na wɔafomfɔn nso firi asubɔnten no mu dii wɔn akyiri bae. Na wɔbɛgyinaa anantwie nson no nkyɛn wɔ asubɔnten no nsunoa. </content>
        </verse>
        <verse num="4">
            <content>Na anantwie a wɔn ho yɛ tane na wɔafomfɔn no memenee nson a wɔn ho yɛ fɛ na wɔn ho tua wɔn ho no. Na Farao nyanee. </content>
        </verse>
        <verse num="5">
            <content>Na ɔsane soo daeɛ bio, na hwɛ, ayuo mmɛtem nson a ɛtoatoa soɔ na abɔ ma refifiri wɔ nan korɔ so. </content>
        </verse>
        <verse num="6">
            <content>Na hwɛ, mmɛtem nson nkorowankorowa a apueeɛ mframa akusa no fifiri dii akyire bae. </content>
        </verse>
        <verse num="7">
            <content>Na mmɛtem nkorowankorowa no memenee mmɛtem nson a ɛtoatoa soɔ na ayuo wɔ mu no. Na Farao nyanee, na hwɛ, ɛyɛ daeɛ. </content>
        </verse>
        <verse num="8">
            <content> Na anɔpa no ne ho dwanee no, na ɔsoma maa wɔkɔfrɛfrɛɛ Misraim atwerɛfoɔ nyinaa ne ɛhɔ anyansafoɔ nyinaa, na Farao kaa ne daeɛ no kyerɛɛ wɔn, nanso obiara antumi ankyerɛ no aseɛ. </content>
        </verse>
        <verse num="9">
            <content>Ɛnna nsahyɛfoɔ mu panin no ka kyerɛɛ Farao sɛ: Makae me mfomsoɔ nnɛ. </content>
        </verse>
        <verse num="10">
            <content>Berɛ a Farao bo fuu ne nkoa na ɔde me ne paanootofoɔ panin no kɔtoo afiase wɔ ankɔbeafoɔ panin fie no, </content>
        </verse>
        <verse num="11">
            <content>yɛsosoo daeɛ anadwo korɔ no ara, me ne no na ɛsonsono yɛn daeɛ a yɛsosoeɛ ne ebiara nkyerɛaseɛ. </content>
        </verse>
        <verse num="12">
            <content>Na Hebrini aberanteɛ bi a ɔyɛ ankɔbeafoɔ panin no akoa ne yɛn na ɛwɔ hɔ, na yɛkekaa yɛn daeɛ kyerɛɛ no no, ɔkyerɛɛ yɛn yɛn daeɛ no ase, sɛdeɛ ebiara teɛ. </content>
        </verse>
        <verse num="13">
            <content>Na sɛdeɛ ɔkyerɛɛ yɛn aseɛ no, saa ara na ɛbaeɛ. Wɔde me sane kɔdii me dibea, na ɔno deɛ, wɔsɛnee no.</content>
            <content> </content>
        </verse>
        <verse num="14">
            <content>Na Farao soma maa wɔkɔfrɛɛ Yosef, na wɔyɛɛ ntɛm yii no firii afiase hɔ; na ɔyii ne tirinwi, na ɔsakyeraa ne ntadeɛ, na ɔbaa Farao anim. </content>
        </verse>
        <verse num="15">
            <content>Na Farao ka kyerɛɛ Yosef sɛ: Maso daeɛ, nso obiara nni hɔ a ɔtumi kyerɛ aseɛ; na wo na mate wo nka sɛ, wote daeɛ a, wotumi kyerɛ aseɛ. </content>
        </verse>
        <verse num="16">
            <content> Na Yosef buaa Farao sɛ: Ɛnni me fam, na mmom Onyankopɔn na ɔmfa mmuaeɛ pa mma Farao. </content>
        </verse>
        <verse num="17">
            <content>Na Farao ka kyerɛɛ Yosef sɛ: Me daeɛ mu no, hwɛ, na megyina Asubɔntene Nil nsunoa. </content>
        </verse>
        <verse num="18">
            <content>Na hwɛ, anantwie nson a wɔn ho tua wɔn ho na wɔn ho yɛ fɛ firi nsuo no mu ba bɛdidii wɔ wiram hɔ. </content>
        </verse>
        <verse num="19">
            <content>Na hwɛ, anantwie nson foforɔ nso a wɔyɛ kanyaa na wɔn ho yɛ tane yie, na wɔafomfɔn a menhunuu wɔn ho tane no so bi wɔ Misraim asase nyinaa so da dii wɔn akyiri bae. </content>
        </verse>
        <verse num="20">
            <content>Na anantwie a wɔafomfɔn na wɔn ho yɛ tane no memenee kane anantwie nson a wɔadɔre no. </content>
        </verse>
        <verse num="21">
            <content>Na wɔduruu wɔn yafunu mu no, obi anhunu sɛ wɔaduru wɔn yafunu mu, na wɔn ho da so yɛ tane sɛ kane no ara. Ɛnna menyaneeɛ. </content>
        </verse>
        <verse num="22">
            <content>Na mehunuu wɔ me daeɛ mu sɛ ayuo mmɛtem nson a ɛtoatoa soɔ na abɔ ma refifiri nan korɔ so. </content>
        </verse>
        <verse num="23">
            <content>Na hwɛ, mmɛtem nson a ahoa na ɛyɛ ntraantraa na apueeɛ mframa ama no akusa dii akyire fifirii. </content>
        </verse>
        <verse num="24">
            <content>Na mmɛtem ntraantraa no memenee mmɛtem nson a ɛyɛ no. Na maka makyerɛ atwerɛfoɔ no, nso obiara antumi ankyerɛ me aseɛ.</content>
            <content> </content>
        </verse>
        <verse num="25">
            <content>Na Yosef ka kyerɛɛ Farao sɛ: Farao daeɛ no yɛ bafua; Onyankopɔn rekyerɛ Farao deɛ ɔrebɛyɛ. </content>
        </verse>
        <verse num="26">
            <content>Anantwie pa nson no yɛ mfeɛ nson, na mmɛtem nson pa no nso yɛ mfeɛ nson; ɛyɛ daeɛ korɔ. </content>
        </verse>
        <verse num="27">
            <content>Na anantwie nson a wɔafomfɔn a wɔn ho yɛ tane a wɔdii wɔn akyiri baeɛ no ne mmɛtem nson nkorowankorowa a apueeɛ mframa akusa no bɛyɛ mfirinhyia nson kɔm. </content>
        </verse>
        <verse num="28">
            <content>Asɛm no te sɛ deɛ maka makyerɛ Farao no ara. Deɛ Onyankopɔn rebɛyɛ no na ɔde akyerɛ Farao yi: </content>
        </verse>
        <verse num="29">
            <content>Hwɛ, mfirinhyia nson reba a aduane bebree bɛba Misraim asase nyinaa soɔ. </content>
        </verse>
        <verse num="30">
            <content>Na ɛno akyiri no, ɛkɔm bɛba mfirinhyia nson ama nnipa werɛ afiri aduane bebrebe no nyinaa wɔ Misraim asase so, na ɛkɔm no bɛhye asase no. </content>
        </verse>
        <verse num="31">
            <content>Na ɛkɔm a ɛbɛdi akyire no nti wɔrenhunu asase no so aduane bebrebe no bio, ɛfiri sɛ ɛkɔm no mu bɛyɛ dendeenden. </content>
        </verse>
        <verse num="32">
            <content>Na daeɛ no a ɛyɛɛ mmɔho mmienu maa Farao no ase ne sɛ, Onyankopɔn ahyɛ saa adeɛ no ampa, na Onyankopɔn rebɛyɛ no ntɛmntɛm.</content>
            <content> </content>
        </verse>
        <verse num="33">
            <content>Na afei ma Farao nhwehwɛ onipa a ɔyɛ ɔbadwemma ne onyansafoɔ mfa no nsi Misraim asase so. </content>
        </verse>
        <verse num="34">
            <content>Na Farao nyɛ yei, na ɔnsisi asase no so ahwɛfoɔ, na wɔnnyegye Misraim asase so aduane so ntotosoɔ nnum nnum mfeɛ nson a aduane bebree wɔ mu no mu. </content>
        </verse>
        <verse num="35">
            <content>Na ma wɔmmoaboa mfirinhyia pa a ɛrebɛba yi mu aduane nyinaa ano, na wɔmfa ayuo ngugu asan so sɛdeɛ Farao bɛhyɛ, na ɛnyɛ nkuro mu aduane, na wɔmfa nsie. </content>
        </verse>
        <verse num="36">
            <content>Na ayɛ aduane a wɔakora ama asase no de asie mfirinhyia nson kɔm a ɛbɛba Misraim asase soɔ no, na asase no ansɛe wɔ ɛkɔm no mu.</content>
            <content> </content>
        </verse>
        <verse num="37">
            <content>Na asɛm no sɔɔ Farao ne ne nkoa nyinaa ani. </content>
        </verse>
        <verse num="38">
            <content> Na Farao ka kyerɛɛ ne nkoa sɛ: Yɛbɛtumi anya onipa bi a ɔte sɛ oyi a Nyankopɔn honhom wɔ ne mu yi anaa? </content>
        </verse>
        <verse num="39">
            <content>Na Farao ka kyerɛɛ Yosef sɛ: Ɛnam sɛ Onyankopɔn de yei nyinaa akyerɛ woɔ yi, obiara nni hɔ a ɔyɛ ɔbadwemma ne onyansafoɔ sɛ woɔ. </content>
        </verse>
        <verse num="40">
            <content> Wobɛdi me fie so, na w’anomu asɛm so na me man nyinaa bɛdie, gye ahennwa nko so na mɛsene woɔ. </content>
        </verse>
        <verse num="41">
            <content> Na Farao ka kyerɛɛ Yosef sɛ: Hwɛ, mede wo masi Misraim asase nyinaa so. </content>
        </verse>
        <verse num="42">
            <content> Na Farao yii nsɔanokaa firii ne nsa de hyɛɛ Yosef nsa, na ɔhyɛɛ no nwera pa atadeɛ, na ɔde sika atweaban too ne kɔn mu. </content>
        </verse>
        <verse num="43">
            <content>Na ɔmaa no tenaa ne teaseɛnam a ɛtɔ so mmienu mu, na wɔteaa mu dii n’anim sɛ: Monkoto! Na ɔde no sii Misraim asase nyinaa so. </content>
        </verse>
        <verse num="44">
            <content>Na Farao ka kyerɛɛ Yosef sɛ: Mene Farao, na obiara renkwati wo nyɛ biribiara wɔ Misraim asase nyinaa so. </content>
        </verse>
        <verse num="45">
            <content>Na Farao frɛɛ Yosef Safnat-panea. Na ɔde On sɔfoɔ Potifera babaa Asnat maa no awareɛ. </content>
        </verse>
        <verse num="46">
            <content>Na Yosef kɔgyinaa Misraimhene Farao anim no, na wadi mfirinhyia aduasa. Na Yosef firii Farao anim hɔ kɔkyinii Misraim asase nyinaa so.</content>
            <content> </content>
        </verse>
        <verse num="47">
            <content>Na ahotɔ mfeɛ nson no mu no, aduane pii baa asase no so maa no buu so. </content>
        </verse>
        <verse num="48">
            <content>Na ɔboaboaa mfeɛ nson a ɛbaa Misraim asase soɔ no mu aduane nyinaa ano, na ɔde aduane no siee nkuro no mu; nkuraa a atwa ahyia no mu aduane na ɔde siee nkuro no mu. </content>
        </verse>
        <verse num="49">
            <content>Na Yosef boaboaa ayuo ano pii pa ara sɛ mpoano anwea de kɔsii sɛ wɔgyaee kan, ɛfiri sɛ na ɛnni ano.</content>
            <content> </content>
        </verse>
        <verse num="50">
            <content>Na wɔwoo mma baanu maa Yosef ansa na ɛkɔm mfirinhyia no reduro; wɔn na On sɔfoɔ Potifera ba Asnat wo maa no. </content>
        </verse>
        <verse num="51">
            <content>Na Yosef too abakan no din Manase, ɛfiri sɛ ɔse: Onyankopɔn ama me werɛ afiri m’amaneɛ ne m’agya fie nyinaa. </content>
        </verse>
        <verse num="52">
            <content>Na ɔtoo deɛ ɔtɔ so mmienu no din Efraim, ɛfiri sɛ ɔse: Onyankopɔn ama madɔ wɔ m’amanehunu asase yi so. </content>
        </verse>
        <verse num="53">
            <content>Na ahotɔ a ɛbaa Misraim asase so mfeɛ nson no to twae.</content>
            <content> </content>
        </verse>
        <verse num="54">
            <content>Na ɛkɔm mfeɛ nson no firii aseɛ bae, sɛdeɛ Yosef kaeɛ no, na ɛkɔm baa nsase nyinaa so na Misraim asase nyinaa so deɛ, na aduane wɔ hɔ. </content>
        </verse>
        <verse num="55">
            <content>Na ɛberɛ a ɛkɔm kaa Misraim asase nyinaa no, na ɔman no kɔsu kɔm kyerɛ Farao. Na Farao ka kyerɛɛ Misraim nyinaa sɛ: Monkɔ Yosef nkyɛn, deɛ ɔbɛka akyerɛ mo no, monyɛ. </content>
        </verse>
        <verse num="56">
            <content>Na ɛkɔm no baa asase no so nyinaa. Na Yosef buebuee aduanekora adan no nyinaa, na ɔtɔnee aburoo maa Misraimfoɔ no, na ɛkɔm no mu yɛɛ den Misraim asase so. </content>
        </verse>
        <verse num="57">
            <content> Na aman nyinaa baa Misraim bɛtɔɔ aduane wɔ Yosef nkyɛn, ɛfiri sɛ ɛkɔm no mu yɛɛ den wɔ asase no nyinaa so.</content>
        </verse>
        <note kind="CROSS_REFERENCES">
            <content kind="REF_VERSE_START">8</content>
            <content>: Dan 2.2</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Gye 40.8</content>
        </note>
        <note kind="CROSS_REFERENCES">
            <content kind="REF_VERSE_START">38</content>
            <content>: Mmb 14.35</content>
        </note>
        <note kind="CROSS_REFERENCES">
            <content kind="REF_VERSE_START">40</content>
            <content>: Ɔsɛ 4.14; Dwom 113.7; 37.37</content>
        </note>
        <note kind="CROSS_REFERENCES">
            <content kind="REF_VERSE_START">41</content>
            <content>: Aso 7.10</content>
        </note>
        <note kind="CROSS_REFERENCES">
            <content kind="REF_VERSE_START">42</content>
            <content>: Est 3.10; 8.2; Dan 5.29</content>
        </note>
        <note kind="CROSS_REFERENCES">
            <content kind="REF_VERSE_START">57</content>
            <content>: Gye 12.10</content>
        </note>
    </chapter>
    <chapter num="42">
        <verse num="1">
            <content>Na Yakob hunuu sɛ aduane wɔ Misraim no, ɔka kyerɛɛ ne mmammarima no sɛ: Adɛn na mohwehwɛ mo ho anim yi? </content>
        </verse>
        <verse num="2">
            <content>Na ɔse: Monhwɛ, mate sɛ aduane wɔ Misraim. Monsiane nkɔ hɔ nkɔtɔ bi wɔ hɔ mmrɛ yɛn, na yɛntena ase, na yɛanwu. </content>
        </verse>
        <verse num="3">
            <content>Ɛnna Yosef nuanom mu du siane kɔɔ Misraim aduanetɔ. </content>
        </verse>
        <verse num="4">
            <content>Na Yosef nua Benyamin deɛ, Yakob ansoma no anka ne nuanom no ho ankɔ, na ɔse: Ebia na mmusuo bi ato no. </content>
        </verse>
        <verse num="5">
            <content>Na Israel mma no de wɔn ho fraa wɔn a wɔbaa aduanetɔ no mu, ɛfiri sɛ na ɛkɔm no aba Kanaan asase so bi. </content>
        </verse>
        <verse num="6">
            <content>Na Yosef ne asase no so tumfoɔ, ɔne deɛ ɔtɔn aduane ma asase no sofoɔ nyinaa. Na Yosef nuanom ba bɛkotoo no de wɔn anim butubutuu fam. </content>
        </verse>
        <verse num="7">
            <content>Na Yosef ani bɔɔ ne nuanom no anim no, ɔhunuu wɔn, nanso ɔyɛɛ ne ho sɛ ɔnanani wɔ wɔn anim, na ɔpoopoo n’ani kasa kyerɛɛ wɔn sɛ: Ɛhe na mofiri baeɛ? Na wɔse: Yɛfiri Kanaan asase so na yɛbaa aduanetɔ. </content>
        </verse>
        <verse num="8">
            <content>Na Yosef hunuu ne nuanom no; na wɔn deɛ, wɔanhu no. </content>
        </verse>
        <verse num="9">
            <content> Na Yosef kaee daeɛ a ɔsosoo no wɔn ho no; na ɔka kyerɛɛ wɔn sɛ: Moyɛ akwansrafoɔ, asase yi adagya na morebɛhwehwɛ. </content>
        </verse>
        <verse num="10">
            <content>Na wɔka kyerɛɛ no sɛ: Dabi, me wura, na aduanetɔ na wo nkoa baeɛ. </content>
        </verse>
        <verse num="11">
            <content>Yɛn nyinaa yɛ ɔbarima baako mma, yɛyɛ anokwafoɔ, wo nkoa nyɛ akwansrafoɔ. </content>
        </verse>
        <verse num="12">
            <content>Na ɔka kyerɛɛ wɔn sɛ: Dabi, na asase yi adagya na moreba abɛhwehwɛ. </content>
        </verse>
        <verse num="13">
            <content>Ɛnna wɔse: Wo nkoa yɛ anuanom dummienu. Yɛyɛ ɔbarima baako mma wɔ Kanaan asase so, na hwɛ, ɔkaakyire no wɔ yɛn agya nkyɛn nnɛ, na ɔbaako deɛ ɔnni hɔ. </content>
        </verse>
        <verse num="14">
            <content>Ɛnna Yosef ka kyerɛɛ wɔn sɛ: Sɛ ɛteɛ ara ne sɛ meka mekyerɛɛ mo sɛ: Moyɛ akwansrafoɔ. </content>
        </verse>
        <verse num="15">
            <content>Yei ho na mɛsɔ mo ahwɛ: Sɛ Farao te aseɛ yi, moremfiri ha nkɔ gye sɛ mo nua kumaa no ba ha ansa.</content>
            <content> </content>
        </verse>
        <verse num="16">
            <content>Monsoma mo mu baako, na ɔnkɔfa mo nua no mmra, na mo deɛ, mongu afiase na wɔnhwehwɛ mo nsɛm mu, sɛ nokorɛ wɔ mu a; anyɛ saa deɛ a, sɛ Farao te aseɛ yi, moyɛ akwansrafoɔ. </content>
        </verse>
        <verse num="17">
            <content>Na ɔde wɔn kɔguu afiase mu nnansa.</content>
            <content> </content>
        </verse>
        <verse num="18">
            <content>Na da a ɛtɔ so mmiɛnsa no, Yosef ka kyerɛɛ wɔn sɛ: Monyɛ yei, na montena ase, na me deɛ, mesuro Onyankopɔn. </content>
        </verse>
        <verse num="19">
            <content>Sɛ moyɛ anokwafoɔ a, momma wɔnkyere mo nuanom yi mu baako ntena mo nnedua fie ha, na mo deɛ, ɛkɔm a ɛwɔ mo afie mu nti, monsoa aduane nkɔ. </content>
        </verse>
        <verse num="20">
            <content>Na momfa mo nua kumaa no mmrɛ me, na mo nsɛm ayɛ nokorɛ, na moanwu. Na wɔyɛɛ saa.</content>
            <content> </content>
        </verse>
        <verse num="21">
            <content> </content>
            <content> Na wɔsesee wɔn ho wɔn ho sɛ: Ampa ara, yɛdi yɛn nua no ho fɔ, sɛ yɛhunuu n’ahohiahia, na ɔsrɛɛ yɛn mmɔborɔhunu, na yɛantie; enti na saa ɔhaw yi aba yɛn soɔ. </content>
        </verse>
        <verse num="22">
            <content> Na Ruben buaa wɔn sɛ: Manka ankyerɛ mo sɛ: Monnyɛ abɔfra no bɔne biara, na moantie? Na hwɛ, ne mogya na wɔrehwehwɛ yi. </content>
        </verse>
        <verse num="23">
            <content>Na wɔnnim sɛ Yosef te, ɛfiri sɛ ɔkyeame na ɔdi wɔn ntam yi wɔn ano.</content>
            <content> </content>
        </verse>
        <verse num="24">
            <content>Na ɔdanee ne ho firii wɔn nkyɛn kɔsui. Na ɔsane baa wɔn nkyɛn bio ne wɔn bɛkasae, na ɔyii Simeon wɔ wɔn mu, na ɔkyekyeree no wɔn anim hɔ ara.</content>
            <content> </content>
        </verse>
        <verse num="25">
            <content>Ɛnna Yosef hyɛɛ sɛ wɔmfa aburoo nhyehyɛ wɔn nkotokuo mama, na wɔnnane wɔn mu biara dwetɛ nhyɛ ne kotokuo mu, na wɔmma wɔn akwan so aduane. Na wɔyɛɛ wɔn saa. </content>
        </verse>
        <verse num="26">
            <content>Na wɔde wɔn aburoo no soasoaa wɔn mfunumu, na wɔfirii hɔ kɔe. </content>
        </verse>
        <verse num="27">
            <content>Na wɔn mu baako buee ne kotokuo ano sɛ ɔrema n’afunumu aduane wɔ asoɛeɛ no, ɔhunui, na hwɛ, na ne dwetɛ no hyɛ ne kotokuo ano. </content>
        </verse>
        <verse num="28">
            <content>Na ɔka kyerɛɛ ne nuanom sɛ: Wɔadane me dwetɛ no ama me, na hwɛ, ɛhyɛ me kotokuo mu. Na wɔn akoma tutui, na wɔde ahopopoɔ sesee wɔn ho wɔn ho sɛ: Ɛdeɛn na Onyankopɔn ayɛ yɛn yi?</content>
            <content> </content>
        </verse>
        <verse num="29">
            <content>Na wɔbaa wɔn agya Yakob nkyɛn Kanaan asase so, na wɔkaa deɛ ɛyɛɛ wɔn nyinaa kyerɛɛ no sɛ: </content>
        </verse>
        <verse num="30">
            <content>Ɔbarima a ɔyɛ asase no wura no poopoo n’ani kasa kyerɛɛ yɛn, na ɔbuu yɛn asase no so akwansrafoɔ. </content>
        </verse>
        <verse num="31">
            <content>Na yɛsee no sɛ: Yɛyɛ anokwafoɔ, yɛnyɛ akwansrafoɔ. </content>
        </verse>
        <verse num="32">
            <content>Yɛyɛ yɛn agya mma anuanom dummienu, ɔbaako na ɔnni hɔ, na akumaa no wɔ yɛn agya nkyɛn wɔ Kanaan asase so seesei. </content>
        </verse>
        <verse num="33">
            <content>Na ɔbarima a ɔyɛ asase no wura no ka kyerɛɛ yɛn sɛ: Yei na mede bɛhunu sɛ moyɛ anokwafoɔ: Monnya mo nua baako wɔ me nkyɛn, na momfa aduane nkɔ nkɔhwɛ mo afiafi, </content>
        </verse>
        <verse num="34">
            <content>na momfa mo nua kumaa no mmrɛ me, na mahunu sɛ monyɛ akwansrafoɔ, na moyɛ anokwafoɔ, na mayi mo nua no ama mo, na moadi asase yi so dwa. </content>
        </verse>
        <verse num="35">
            <content>Na ɛbaa sɛ wɔreyiyi wɔn nkotokuo mu adeɛ no, na hwɛ, wɔn mu biara dwetɛ boa hyɛ ne kotokuo mu. Na wɔne wɔn agya hunuu wɔn dwetɛ mmoa no, wɔsuroe.</content>
            <content> </content>
        </verse>
        <verse num="36">
            <content>Na wɔn agya Yakob ka kyerɛɛ wɔn sɛ: Moagye me nsam mma: Yosef nni hɔ, Simeon nni hɔ, na morebɛfa Benyamin nso akɔ. Me so na yei nyinaa ba! </content>
        </verse>
        <verse num="37">
            <content>Na Ruben ka kyerɛɛ n’agya sɛ: Sɛ mamfa no mansane mammrɛ wo a, kum me mmammarima baanu. Fa no hyɛ me nsa, na mede no bɛsane abrɛ wo. </content>
        </verse>
        <verse num="38">
            <content>Na ɔse: Me ba ne mo renkɔ, ɛfiri sɛ ne nua awu, na aka ɔno nko, na sɛ mmusuo bi kɔto no wɔ kwan a morekorɔ no mu a, ɛnneɛ mode me dwono bɛkɔ Asamando awerɛhoɔ mu.</content>
        </verse>
        <note kind="CROSS_REFERENCES">
            <content kind="REF_VERSE_START">9</content>
            <content>: Gye 37.5-9</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Dwom 50.21 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Gye 37.21-22</content>
        </note>
    </chapter>
    <chapter num="43">
        <verse num="1">
            <content>Na ɛkɔm no mu yɛɛ den wɔ asase no so. </content>
        </verse>
        <verse num="2">
            <content>Na wɔwiee aduane a wɔde firi Misraim baeɛ no die no, wɔn agya ka kyerɛɛ wɔn sɛ: Monsane nkɔtɔ aduane kakra mmrɛ yɛn. </content>
        </verse>
        <verse num="3">
            <content> Na Yuda ka kyerɛɛ no sɛ: Ɔbarima no hyɛɛ yɛn ketee sɛ: Sɛ mo nua no nka mo ho a, monnsi m’anim. </content>
        </verse>
        <verse num="4">
            <content>Na sɛ worema yɛn nua ne yɛn akɔ a, ɛnneɛ yɛbɛsiane akɔtɔ aduane abrɛ wo. </content>
        </verse>
        <verse num="5">
            <content>Na sɛ woremma no nkɔ a, ɛnneɛ yɛrensiane nkɔ hɔ, ɛfiri sɛ ɔbarima no ka kyerɛɛ yɛn sɛ: Sɛ mo nua no nka mo ho a, monsi m’anim. </content>
        </verse>
        <verse num="6">
            <content>Na Israel kaa sɛ: Adɛn nti na moyɛ me bɔne seyie, sɛ moka kyerɛɛ ɔbarima no sɛ mowɔ nua bie? </content>
        </verse>
        <verse num="7">
            <content> Na wɔse: Bisa na ɔbarima no bisaa yɛn, yɛn ne yɛn abusua ho asɛm sɛ: Mo agya da so te ase anaa? Mowɔ nua bi anaa? Deɛ ɔbisabisaeɛ yi ara na yɛbuaeɛ. Yɛbɛyɛ dɛn ahunu sɛ ɔbɛbisa yɛn sɛ: Momfa mo nua mmra? </content>
        </verse>
        <verse num="8">
            <content>Na Yuda ka kyerɛɛ n’agya Israel sɛ: Ma abɔfra no ne me nkɔ, na yɛnsim nkɔ, na yɛne wo ne yɛn mma atena ase, na yɛanwu. </content>
        </verse>
        <verse num="9">
            <content>Medi ne ho agyinamu; me nsam na hwehwɛ no. Sɛ mamfa no mammrɛ wo ammɛgyina w’anim a, ɛnneɛ mayɛ wo bɔne daa nyinaa. </content>
        </verse>
        <verse num="10">
            <content>Sɛ yɛantwentwɛn a, anka sɛsɛɛ yɛakɔ aba mprenu. </content>
        </verse>
        <verse num="11">
            <content> Na wɔn agya Israel ka kyerɛɛ wɔn sɛ: Sɛ ɛte saa a, ɛnneɛ monyɛ yei: Momfa asase yi so nnepa ngu mo adeɛ mu, na momfa ayɛyɛdeɛ nkɔma ɔbarima no, akyenkyennuro kakra, ɛwoɔ kakra, ohwam, kurobo, nkateɛ ne sorɔno aba nkɔma ɔbarima no. </content>
        </verse>
        <verse num="12">
            <content> Na momfa dwetɛ foforɔ nkura, ne dwetɛ a wɔdane maa mo wɔ mo nkotokuo ano no, monkura nsane nkɔ; ebia ɛyɛ anifasoɔ. </content>
        </verse>
        <verse num="13">
            <content>Na momfa mo nua no, na monsim nsane nkɔ ɔbarima no nkyɛn. </content>
        </verse>
        <verse num="14">
            <content> Na Onyankopɔn Tweaduampɔn mma ɔbarima no nhu mo mmɔbɔ, na ɔnnyaa mo nua no ne Benyamin mma mo. Na me deɛ, me mma firi me nsa a, na wɔafiri me nsa!</content>
            <content> </content>
        </verse>
        <verse num="15">
            <content>Na mmarima no faa ayɛyɛdeɛ no, na wɔfaa dwetɛ mmɔho kurae ne Benyamin, na wɔsɔre siane kɔɔ Misraim kɔgyinaa Yosef anim. </content>
        </verse>
        <verse num="16">
            <content>Na Yosef hunuu Benyamin sɛ ɔka wɔn ho no, ɔka kyerɛɛ ne fie panin sɛ: Fa nnipa yi kɔ fie, na kum mmoa siesie yɛ aduane, na nnipa yi ne me rebɛdidi awia yi. </content>
        </verse>
        <verse num="17">
            <content>Na ɔbarima no yɛɛ sɛdeɛ Yosef kaeɛ no, na ɔde nnipa no kɔɔ Yosef fie. </content>
        </verse>
        <verse num="18">
            <content> Na nnipa no suroo sɛ wɔde wɔn akɔ Yosef fie, na wɔkaa sɛ: Dwetɛ a ɛsane kekaa yɛn nkotokuo mu kane no nti na wɔde yɛn aba ha yi, na wabɛtoa yɛn ato ahyɛ yɛn so afa yɛn ne yɛn mfunumu ayɛ nkoa. </content>
        </verse>
        <verse num="19">
            <content>Na wɔtwe pinii Yosef fie panin no ne no kasae wɔ efie no pono ano </content>
        </verse>
        <verse num="20">
            <content>sɛ: Owura, yɛpa wo kyɛw, yɛsiane baa ha kane bɛtɔɔ aduane. </content>
        </verse>
        <verse num="21">
            <content>Na yɛkɔduruu asoɛeɛ na yɛsanesanee yɛn nkotokuo ano no, na hwɛ, yɛn nyinaa dwetɛ hyehyɛ yɛn nkotokuo ano, yɛn dwetɛ sɛdeɛ wɔkariiɛ no pɛ, na yɛkura de asane aba. </content>
        </verse>
        <verse num="22">
            <content>Nso yɛkura dwetɛ foforɔ aba de rebɛtɔ aduane. Yɛnnim onii ko a ɔde yɛn dwetɛ no hyehyɛɛ yɛn nkotokuo no mu. </content>
        </verse>
        <verse num="23">
            <content> Na ɔse: Asomdwoeɛ nka mo, monnsuro. Mo Nyankopɔn ne mo agya Nyankopɔn ama mo mo nkotokuo mu ademudeɛ, mo dwetɛ no kaa me nsa. Na ɔyii Simeon brɛɛ wɔn. </content>
        </verse>
        <verse num="24">
            <content> Na ɔbarima no de nnipa no hyɛnee Yosef fie, na ɔmaa wɔn nsuo hohoroo wɔn nan ho, na ɔmaa wɔn mfunumu aduane.</content>
            <content> </content>
        </verse>
        <verse num="25">
            <content>Na wɔsiesiee ayɛyɛdeɛ no twɛn ba a Yosef bɛba awigyina no, ɛfiri sɛ na wɔate sɛ wɔrebɛdidi hɔ. </content>
        </verse>
        <verse num="26">
            <content>Na Yosef baa fie no, wɔde ayɛyɛdeɛ a wɔkura no kɔɔ ɛdan mu kɔmaa no, na wɔkotoo fam wɔ n’anim. </content>
        </verse>
        <verse num="27">
            <content> Na Yosef bisaa wɔn sɛ wɔn ho yɛ anaa; na ɔse: Mo agya akɔkoraa a mokaa ne ho asɛm no ho yɛ anaa? Ɔda so te ase anaa? </content>
        </verse>
        <verse num="28">
            <content> Na wɔse: W’akoa, yɛn agya no ho yɛ, ɔda so te ase. Na wɔbobɔɔ wɔn mu ase kotoo no. </content>
        </verse>
        <verse num="29">
            <content>Na ɔmaa n’ani so hunuu ne nua Benyamin, ne na ba no, ɔbisaa sɛ: Mo nua kumaa a mokaa me ne ho asɛm no ni anaa? Na ɔse: Onyankopɔn nnom wo, me ba. </content>
        </verse>
        <verse num="30">
            <content>Na Yosef yɛɛ no ntɛm, ɛfiri sɛ na ɔnhunu deɛ ɔnyɛ wɔ ne nua no ho, na na ɔrehwehwɛ baabi akɔsu, na ɔhyɛnee ne pia mu kɔsuu wɔ hɔ.</content>
            <content> </content>
        </verse>
        <verse num="31">
            <content>Na ɔhohoroo n’anim, na ɔfirii adi, na ɔhyɛɛ ne ho so kaa sɛ: Momfa aduane mmɛsisi hɔ. </content>
        </verse>
        <verse num="32">
            <content> Na wɔde ne deɛ sii fa, na wɔde wɔn deɛ sisii fa, na wɔde Misraimfoɔ a wɔne no redidie no deɛ sisii fa, ɛfiri sɛ Misraimfoɔ ne Hebrifoɔ ntumi nnidi, na Misraimfoɔ kyi. </content>
        </verse>
        <verse num="33">
            <content>Na wɔbɛtenatenaa n’anim, ɔpanin sɛdeɛ ne panin teɛ, ne akumaa sɛdeɛ n’akumaa teɛ, na ɛyɛɛ nnipa no nyinaa nwanwa. </content>
        </verse>
        <verse num="34">
            <content> Na wɔgyegyee aduane no firii n’anim brɛɛ wɔn, na Benyamin deɛ boroo wɔn nyinaa deɛ so mprenum. Na wɔnonnomee, na wɔne no ani gyee.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 42.15</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Gye 42.7-13</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Mmb 18.16</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Gye 42.27, 35</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Gye 42.36</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Gye 42.28</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Gye 42.24</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Gye 18.4</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Gye 42.13</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Gye 37.7, 9</content>
        </note>
        <note kind="CROSS_REFERENCES">
            <content kind="REF_VERSE_START">32</content>
            <content>: Gye 46.34; Eks 8.22</content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: Hag 1.6</content>
        </note>
    </chapter>
    <chapter num="44">
        <verse num="1">
            <content>Na Yosef hyɛɛ ne fie panin no sɛ: Fa aduane dodoɔ a wɔbɛtumi asoa hyehyɛ nnipa no nkotokuo mu amaama. Fa wɔn mu biara dwetɛ hyɛ ne kotokuo ano, </content>
        </verse>
        <verse num="2">
            <content>na fa me kuruwa, mekyerɛ dwetɛ kuruwa no, hyɛ akumaa no kotokuo ano ka n’aburoo dwetɛ no ho. Na ɔyɛɛ sɛdeɛ Yosef kaeɛ no. </content>
        </verse>
        <verse num="3">
            <content>Adeɛ kyeeɛ ara pɛ, na wɔgyaa mmarima no ne wɔn mfunumu kwan. </content>
        </verse>
        <verse num="4">
            <content>Wɔfirii kuro no mu kɔeɛ na wɔnnya nnuruu akyirikyiri no, Yosef ka kyerɛɛ ne fie panin no sɛ: Sɔre, ti mmarima no, na sɛ woto wɔn a, ka kyerɛ wɔn sɛ: Adɛn nti na mode bɔne tua papa ka? </content>
        </verse>
        <verse num="5">
            <content>Ɛnyɛ yei na me wura nom mu na ɔde yɛ ne nyankomadeɛ anaa? Deɛ moayɛ yi, moayɛ bɔne. </content>
        </verse>
        <verse num="6">
            <content>Na ɔkɔtoo wɔn no, ɔkaa nsɛm yi kyerɛɛ wɔn. </content>
        </verse>
        <verse num="7">
            <content>Na wɔka kyerɛɛ no sɛ: Adɛn nti na me wura ka saa nsɛm yi? Ɛmpare wo nkoa sɛ wɔbɛyɛ saa adeɛ yi. </content>
        </verse>
        <verse num="8">
            <content> Hwɛ, dwetɛ a yɛhunuu no yɛn nkotokuo ano no, yɛde asane afiri Kanaan asase so abrɛ wo; na ɛbɛyɛ dɛn na yɛbɛwia wo wura fie dwetɛ anaa sika? </content>
        </verse>
        <verse num="9">
            <content>Wo nkoa yi mu deɛ wobɛhunu no ne nkyɛn no, ma no nwu, na yɛn nso yɛbɛyɛ me wura nkoa. </content>
        </verse>
        <verse num="10">
            <content>Na ɔse: Ɛnyɛ sɛdeɛ moseɛ no. Na deɛ wɔbɛhunu no ne nkyɛn no nyɛ m’akoa, na mo deɛ, mobɛdi bem. </content>
        </verse>
        <verse num="11">
            <content>Ɛnna wɔn nyinaa yɛɛ ntɛm soɛsoɛɛ wɔn nkotokuo totoo fam, na wɔsanesanee wɔn nkotokuo ano. </content>
        </verse>
        <verse num="12">
            <content>Na ɔhwehwɛe, ɔfirii aseɛ firi ɔpanin no deɛ so de kɔsii akumaa no deɛ so. Na wɔhunuu kuruwa no wɔ Benyamin kotokuo mu. </content>
        </verse>
        <verse num="13">
            <content> Ɛnna wɔsunsuanee wɔn ntadeɛ mu, na wɔde wɔn nnesoa soasoaa wɔn mfunumu sane kɔɔ kuro no mu.</content>
            <content> </content>
        </verse>
        <verse num="14">
            <content>Na Yuda ne ne nuanom baa Yosef fie, na ɔda so wɔ hɔ, na wɔhwehwee n’anim ase. </content>
        </verse>
        <verse num="15">
            <content>Na Yosef ka kyerɛɛ wɔn sɛ: Ɛdeɛn adeɛ na moayɛ yi? Monnim sɛ onipa a ɔte sɛ me nim nkɔmhyɛ anaa? </content>
        </verse>
        <verse num="16">
            <content> Na Yuda kaa sɛ: Ɛdeɛn na yɛnse me wura? Na ɛdeɛn na yɛnka? Na yɛnyi yɛn ano sɛn? Onyankopɔn ahunu wo nkoa amumuyɛ. Hwɛ, yɛyɛ me wura nkoa, yɛne deɛ wɔhunuu ne nsam kuruwa no. </content>
        </verse>
        <verse num="17">
            <content>Na ɔse: Ɛmpare me sɛ meyɛ saa. Na deɛ wɔhunuu kuruwa no wɔ ne nsa mu no, ɔno ara na ɔbɛyɛ m’akoa, na mo deɛ, monsim mfa asomdwoeɛ nkɔ mo agya nkyɛn.</content>
            <content> </content>
        </verse>
        <verse num="18">
            <content>Ɛnna Yuda twe pinii no kaa sɛ: Me wura, mesrɛ wo, ma w’akoa nkasa me wura aso mu, na mma wo bo mmfu w’akoa, na wote sɛ Farao ara. </content>
        </verse>
        <verse num="19">
            <content> Me wura bisaa ne nkoa sɛ: Mowɔ agya anaa nua bi? </content>
        </verse>
        <verse num="20">
            <content>Na yɛka kyerɛɛ me wura sɛ: Yɛwɔ agya akɔkoraa ne ne nkɔkoraa ba kumaa bi. Ne nua awu, na ne na ba a aka ara ne no, na n’agya dɔ no. </content>
        </verse>
        <verse num="21">
            <content>Na woka kyerɛɛ wo nkoa sɛ: Momfa no mmrɛ me, na memfa m’ani menhwɛ no. </content>
        </verse>
        <verse num="22">
            <content>Na yɛsee me wura sɛ: Abɔfra no ntumi nnya n’agya hɔ, na sɛ ɔgya n’agya hɔ a, n’agya bɛwu. </content>
        </verse>
        <verse num="23">
            <content> Na wosee wo nkoa sɛ: Sɛ mo nua kumaa no anka mo ho amma a, monnsi m’anim bio. </content>
        </verse>
        <verse num="24">
            <content>Na yɛkɔɔ w’akoa, m’agya, nkyɛn no, yɛkaa me wura nsɛm no kyerɛɛ no. </content>
        </verse>
        <verse num="25">
            <content>Na yɛn agya ka kyerɛɛ yɛn sɛ: Monsane nkɔtɔ aduane kakra mmrɛ yɛn. </content>
        </verse>
        <verse num="26">
            <content>Na yɛse: Yɛrentumi nsiane nkɔ. Sɛ yɛn nua kumaa no ka yɛn ho a, yɛbɛsiane akɔ. Yɛrentumi nkɔ ɔbarima no anim, gye sɛ yɛn nua kumaa no ka yɛn ho. </content>
        </verse>
        <verse num="27">
            <content>Ɛnna w’akoa, yɛn agya, ka kyerɛɛ yɛn sɛ: Mo ara monim sɛ mma baanu na me yere wo maa me. </content>
        </verse>
        <verse num="28">
            <content> Na ɔbaako firii me nkyɛn kɔe, na mese: Ampa ara teteɛ na wɔatete no mu, na ɛfiri hɔ no, menhunuu no. </content>
        </verse>
        <verse num="29">
            <content> Na sɛ mofa oyi nso firi me nkyɛn na mmusuo bi kɔto no a, mode me tiri dwono nam awerɛhoɔ mu na ɛbɛkɔ Asamando. </content>
        </verse>
        <verse num="30">
            <content>Na afei sɛ mekɔ w’akoa, m’agya, nkyɛn na abɔfra yi nka yɛn ho a, — nso n’akoma da abɔfra yi ho, — </content>
        </verse>
        <verse num="31">
            <content>ɛbɛba sɛ, sɛ ɔhunu sɛ abɔfra yi nka yɛn ho a, ɔbɛwu, na wo nkoa de w’akoa, yɛn agya, dwono nam awerɛhoɔ mu na ɛbɛkɔ Asamando. </content>
        </verse>
        <verse num="32">
            <content> Na w’akoa dii abɔfra yi ho agyinamu wɔ m’agya anim sɛ: Sɛ mamfa no mammrɛ wo a, ɛnneɛ na mayɛ m’agya bɔne daa nyinaa. </content>
        </verse>
        <verse num="33">
            <content>Na afei mesrɛ wo, ma w’akoa ntena ha nsi abɔfra no ananmu nyɛ me wura akoa, na ma abɔfra no ne ne nuanom nkɔ. </content>
        </verse>
        <verse num="34">
            <content>Na sɛ abɔfra no nka me ho a, mɛkɔ m’agya anim sɛn? Ɛnneɛ na merekɔhunu bɔne a ɛbɛto m’agya no.</content>
        </verse>
        <note kind="CROSS_REFERENCES">
            <content kind="REF_VERSE_START">8</content>
            <content>: Gye 43.22</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Gye 37.29</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Gye 42.21-22; Kwa 1.14</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Gye 42.7, 13; 43.7</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Gye 42.15; 43.3-5</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Gye 37.32-33</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Gye 42.38</content>
        </note>
        <note kind="CROSS_REFERENCES">
            <content kind="REF_VERSE_START">32</content>
            <content>: Gye 43.9</content>
        </note>
    </chapter>
    <chapter num="45">
        <verse num="1">
            <content>Afei na Yosef ntumi nhyɛ ne ho so wɔ wɔn a wɔgyinagyina ne ho no nyinaa anim, na ɔteaa mu sɛ: Momma nnipa nyinaa mfiri me ho mfiri adi. Na Yosef reyi ne ho adie akyerɛ ne nuanom no, na onipa biara nnyina ne nkyɛn. </content>
        </verse>
        <verse num="2">
            <content>Na ɔmaa ne nne so sui, na Misraimfoɔ no ne Farao fiefoɔ tee. </content>
        </verse>
        <verse num="3">
            <content>Na Yosef ka kyerɛɛ ne nuanom sɛ: Mene Yosef, m’agya da so te ase anaa? Na ne nuanom antumi ammua no, na mmom wɔn ho dwirii wɔn wɔ n’anim. </content>
        </verse>
        <verse num="4">
            <content> Na Yosef ka kyerɛɛ ne nuanom sɛ: Montwe mpini me. Na wɔtwe pinii no. Na ɔse: Mene mo nua Yosef a motɔn no baa Misraim no.</content>
            <content> </content>
        </verse>
        <verse num="5">
            <content> </content>
            <content> Na afei mommma no nnyɛ mo ya, nso mo bo mmfu mo ho mo ho sɛ motɔn me baa ha, ɛfiri sɛ nkwagyeɛ nti na Onyankopɔn somaa me dii mo anim. </content>
        </verse>
        <verse num="6">
            <content>Na mfeɛ mmienu ni a ɛkɔm aba asase yi soɔ, na aka mfeɛ nnum bio a funtum ne otwa nni mu. </content>
        </verse>
        <verse num="7">
            <content>Na Onyankopɔn somaa me dii mo anim sɛ memma monnya nkaeɛ wɔ asase so, na mennye mo nkwa a ɛbɛma dodoɔ no ara afiri mu afire. </content>
        </verse>
        <verse num="8">
            <content> Na afei ɛnyɛ mo na mosomaa me baa ha, na mmom Onyankopɔn na ɔde me abɛyɛ sɛ Farao n’agya ne ne fie nyinaa wura ne Misraim asase nyinaa sodifoɔ.</content>
            <content> </content>
        </verse>
        <verse num="9">
            <content>Monyɛ ntɛm nkɔ m’agya nkyɛn nkɔka nkyerɛ no sɛ: Sɛ wo ba Yosef seɛ nie: Onyankopɔn de me ayɛ Misraim nyinaa so wura. Siane bra me nkyɛn. Nkyɛ! </content>
        </verse>
        <verse num="10">
            <content>Na bɛtena Gosen asase so, na woabɛn me, wo ne wo mma ne wo nananom ne wo nnwan ne w’anantwie ne deɛ wowɔ nyinaa,</content>
            <content> </content>
        </verse>
        <verse num="11">
            <content>na mɛhwɛ wo wɔ hɔ, ɛfiri sɛ mfeɛ nnum kɔm da so reba, na ohia anhia wo ne wo fiefoɔ ne deɛ wowɔ nyinaa. </content>
        </verse>
        <verse num="12">
            <content>Na hwɛ, mo ani ahunu, na me nua Benyamin nso ani ahunu sɛ m’ano na mede mekasa mekyerɛ mo yi. </content>
        </verse>
        <verse num="13">
            <content>Na monka m’animuonyam a mewɔ wɔ Misraim nyinaa nkyerɛ m’agya ne deɛ moahunu nyinaa, na monyɛ ntɛm mfa m’agya nsiane mmra ha. </content>
        </verse>
        <verse num="14">
            <content>Ɛnna ɔsɔɔ ne nua Benyamin kɔn mu na ɔsuiɛ; na Benyamin nso sui wɔ ne kɔn ho. </content>
        </verse>
        <verse num="15">
            <content>Na ɔfefee ne nuanom nyinaa ano, na ɔsuu wɔ wɔn so, na ɛno akyiri no ne nuanom no ne no kasae.</content>
            <content> </content>
        </verse>
        <verse num="16">
            <content>Na wɔtee nka wɔ Farao fie sɛ: Yosef nuanom aba. Na ɛsɔɔ Farao ne ne nkoa ani. </content>
        </verse>
        <verse num="17">
            <content>Na Farao ka kyerɛɛ Yosef sɛ: Ka kyerɛ wo nuanom sɛ: Yei na monyɛ: Momfa nnoɔma nsoasoa mo mmoa no, na monkɔ Kanaan asase so </content>
        </verse>
        <verse num="18">
            <content>nkɔfa mo agya ne mo fiefoɔ mmra me nkyɛn, na mɛma mo Misraim asase so deɛ ɛyɛ, na moadi asase no sradeɛ. </content>
        </verse>
        <verse num="19">
            <content>Ka kyerɛ wɔn sɛ: Yei na monyɛ. Momfa nteaseɛnam mfiri Misraim asase so nkɔma mo mma ne mo yerenom, na monkɔfa mo agya mmra. </content>
        </verse>
        <verse num="20">
            <content>Na mo nso monnwennwene mo nnoɔma ho, na Misraim asase nyinaa so deɛ ɛyɛ yɛ mo dea.</content>
            <content> </content>
        </verse>
        <verse num="21">
            <content>Na Israel mma no yɛɛ saa. Na Yosef maa wɔn nteaseɛnam sɛdeɛ Farao anomu asɛm seɛ, na ɔmaa wɔn akwansoduane. </content>
        </verse>
        <verse num="22">
            <content>Ɔmaa wɔn nyinaa ntadeɛ nsakyeraho mmaako mmaako, na Benyamin deɛ, ɔmaa no nnwetɛbena ahasa ne ntadeɛ nsakyeraho nnum. </content>
        </verse>
        <verse num="23">
            <content>Na deɛ ɔde kɔmaa n’agya nso nie: Mfunumu du a wɔsoso Misraim nnepa no bie ne mfunumubereɛ du a wɔsoso aburoo ne paanoo ne akwansoduane a ɛbɛyɛ n’agya dea. </content>
        </verse>
        <verse num="24">
            <content> Na ɔgyaa ne nuanom kwan maa wɔkɔe. Na ɔka kyerɛɛ wɔn sɛ: Mo bo nnkɔfu mo ho mo ho wɔ ɔkwan so oo!</content>
            <content> </content>
        </verse>
        <verse num="25">
            <content>Ɛnna wɔfirii Misraim foro kɔɔ Kanaan asase so wɔn agya Yakob nkyɛn, </content>
        </verse>
        <verse num="26">
            <content>na wɔka kyerɛɛ no sɛ: Yosef da so te ase, na ɔdi Misraim asase nyinaa so. Na ne tirim yɛɛ no naa, ɛfiri sɛ na ɔnnye wɔn nni. </content>
        </verse>
        <verse num="27">
            <content>Na wɔkaa nsɛm a Yosef aka akyerɛ wɔn no nyinaa kyerɛɛ no, na ɔhunuu nteaseɛnam a Yosef asoma de rebɛfa no no, wɔn agya Yakob ho sanee no. </content>
        </verse>
        <verse num="28">
            <content> Na Israel kaa sɛ: Ɛdɔɔso, me ba Yosef da so te ase. Mɛkɔ makɔhu no ansa na mawu.</content>
        </verse>
        <note kind="CROSS_REFERENCES">
            <content kind="REF_VERSE_START">4</content>
            <content>: Gye 37.28</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Gye 50.20 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Gye 41.40-43</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Gye 42.22</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Gye 46.30</content>
        </note>
    </chapter>
    <chapter num="46">
        <verse num="1">
            <content> </content>
            <content> Na Israel ne deɛ ɔwɔ nyinaa sii mu, na ɔduruu Beer-seba, na ɔbɔɔ afɔdeɛ maa n’agya Isak Nyankopɔn. </content>
        </verse>
        <verse num="2">
            <content>Na Onyankopɔn nam anadwo anisoadehunu mu ka kyerɛɛ Israel sɛ: Yakob, Yakob! Na ɔse: Menie. </content>
        </verse>
        <verse num="3">
            <content>Na ɔse: Mene Onyankopɔn, w’agya Nyankopɔn no. Nsuro sɛ wobɛsiane akɔ Misraim, na mɛyɛ wo ɔman kɛseɛ wɔ hɔ. </content>
        </verse>
        <verse num="4">
            <content>Me ne wo bɛsiane akɔ Misraim, na mede wo asane aba nso, na Yosef deɛ, ne nsa so na wo bɛwuo.</content>
            <content> </content>
        </verse>
        <verse num="5">
            <content>Na Yakob sii mu firii Beer-seba; na Israel mma de wɔn agya Yakob ne wɔn mma ne wɔn yerenom tenatenaa nteaseɛnam a Farao soma maa wɔde kɔfaa no no mu. </content>
        </verse>
        <verse num="6">
            <content>Na wɔfaa wɔn mmoa ne wɔn ahodeɛ a wɔanya wɔ Kanaan asase soɔ no kɔɔ Misraim, Yakob ne n’asefoɔ nyinaa, </content>
        </verse>
        <verse num="7">
            <content>ne mmammarima ne ne mmammarima mma ne ne mmammaa ne ne mmammarima mmammaa ne n’asefoɔ nyinaa, na ɔne wɔn kɔɔ Misraim.</content>
            <content> </content>
        </verse>
        <verse num="8">
            <content> </content>
            <content> Na yeinom ne Israel mma a wɔkɔɔ Misraim no din, Yakob ne ne mma: Yakob abakan Ruben. </content>
        </verse>
        <verse num="9">
            <content>Na Ruben mmammarima ne: Hanok, Palu, Hesron ne Karmi. </content>
        </verse>
        <verse num="10">
            <content>Na Simeon mmammarima ne: Yemuel, Yamin, Ohad, Yakin, Sohar ne Kanaanni baa ba Saulo. </content>
        </verse>
        <verse num="11">
            <content>Na Lewi mmammarima ne: Gerson, Kohat ne Merari. </content>
        </verse>
        <verse num="12">
            <content>Na Yuda mmammarima ne: Er, Onan, Sela, Peres ne Sera; (na Er ne Onan wuu Kanaan asase so.) Na Peres mmammarima ne: Hesron ne Hamul. </content>
        </verse>
        <verse num="13">
            <content>Na Isakar mmammarima ne: Tola, Puwa, Hiob ne Simron. </content>
        </verse>
        <verse num="14">
            <content>Na Sebulon mmammarima ne: Sered, Elon ne Yakleel. </content>
        </verse>
        <verse num="15">
            <content>(Yeinom ne Lea mmammarima a ɔwo maa Yakob wɔ Mesopotamia ne ne babaa Dina, ne mmammarima ne ne mmammaa nyinaa yɛ akra aduasa mmiɛnsa.) </content>
        </verse>
        <verse num="16">
            <content>Na Gad mmammarima ne: Sifion, Hagi, Suni, Esbon, Eri, Arodi ne Areli. </content>
        </verse>
        <verse num="17">
            <content>Aser mmammarima ne: Yimna, Isua, Isui, Beria ne wɔn nuabaa Sera. Na Beria mmammarima ne: Heber ne Malkiel. </content>
        </verse>
        <verse num="18">
            <content>(Yeinom ne Silpa a Laban de no maa ne babaa Lea no mma a ɔwo maa Yakob, wɔyɛ akra dunsia.) </content>
        </verse>
        <verse num="19">
            <content>Yakob yere Rahel mmammarima ne: Yosef ne Benyamin. </content>
        </verse>
        <verse num="20">
            <content> Na Yosef mma a On sɔfoɔ Potifera babaa Asnat wo maa no Misraim asase soɔ ne: Manase ne Efraim. </content>
        </verse>
        <verse num="21">
            <content>Na Benyamin mmammarima ne: Bela, Beker, Asbel, Gera, Naaman, Ehi, Ros, Mupim, Hupim ne Ard. </content>
        </verse>
        <verse num="22">
            <content>(Yeinom ne Rahel mma a wɔwo maa Yakob, akra no nyinaa yɛ dunan.) </content>
        </verse>
        <verse num="23">
            <content>Na Dan babarima ne: Husim. </content>
        </verse>
        <verse num="24">
            <content>Na Naftali mmammarima ne: Yahseel, Guni, Yeser ne Silem. </content>
        </verse>
        <verse num="25">
            <content>(Yeinom ne Bilha a Laban de no maa ne ba Rahel no mma a ɔwo maa Yakob, akra no nyinaa yɛ baason). </content>
        </verse>
        <verse num="26">
            <content>Akra a wɔne Yakob kɔɔ Misraim a wɔfiri n’asene mu, Yakob mma yerenom mfram, akra no nyinaa yɛ aduosia nsia. </content>
        </verse>
        <verse num="27">
            <content> Na Yosef mma a wɔwoo wɔn Misraim no yɛ akra baanu. Yakob fie akra a wɔbaa Misraim no nyinaa yɛ aduɔson.</content>
            <content> </content>
        </verse>
        <verse num="28">
            <content> </content>
            <content> Na ɔsomaa Yuda dii n’anim kɔɔ Yosef nkyɛn sɛ ɔmmɛdi n’anim nkyerɛ no Gosen kwan. Na wɔduruu Gosen asase so. </content>
        </verse>
        <verse num="29">
            <content>Na Yosef siesiee ne nteaseɛnam kɔhyiaa n’agya Israel wɔ Gosen. Na ɔde ne ho kɔkyerɛɛ no no, ɔsɔɔ ne kɔn mu, na ɔsui ara kyɛree wɔ ne kɔn ho.</content>
            <content> </content>
        </verse>
        <verse num="30">
            <content> </content>
            <content> Na Israel ka kyerɛɛ Yosef sɛ: Afei a manya mahunu w’anim sɛ woda so te aseɛ yi, wɔmma menti nananom wɔ asamando. </content>
        </verse>
        <verse num="31">
            <content>Na Yosef ka kyerɛɛ ne nuanom ne n’agya fiefoɔ sɛ: Merekɔ makɔka akyerɛ Farao sɛ: Me nuanom ne m’agya fiefoɔ a wɔwɔ Kanaan asase soɔ no aba me nkyɛn. </content>
        </verse>
        <verse num="32">
            <content>Na nnipa no yɛ nnwanhwɛfoɔ, na mmoa na wɔyɛne, na wɔde wɔn nnwan ne wɔn anantwie ne deɛ wɔwɔ nyinaa aba. </content>
        </verse>
        <verse num="33">
            <content>Na sɛ Farao bɛfrɛ mo, na ɔbisa mo sɛ: Mo adwuma ne sɛn a? </content>
        </verse>
        <verse num="34">
            <content> Monse no sɛ: Wo nkoa yɛ mmoahwɛfoɔ firi yɛn mmɔfraase de bɛsi nnɛ, yɛn ne yɛn nananom, na moatena Gosen asase so, ɛfiri sɛ Misraimfoɔ kyiri mmoahwɛfoɔ nyinaa.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 26.23-25 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Eks 6.14-16 </content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Gye 41.50-52</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Eks 1.5</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Gye 45.10 </content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Gye 45.28 </content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: Gye 43.32</content>
        </note>
    </chapter>
    <chapter num="47">
        <verse num="1">
            <content>Na Yosef kɔka kyerɛɛ Farao sɛ: M’agya ne me nuanom ne wɔn nnwan ne wɔn anantwie ne deɛ wɔwɔ nyinaa firi Kanaan asase so aba, na hwɛ, wɔwɔ Gosen asase so. </content>
        </verse>
        <verse num="2">
            <content>Na ɔde ne nuanom mu baanum kɔgyinaa Farao anim. </content>
        </verse>
        <verse num="3">
            <content> Na Farao bisaa ne nuanom no sɛ: Mo adwuma ne sɛn? Na wɔka kyerɛɛ no sɛ: Wo nkoa yɛ mmoahwɛfoɔ, yɛn ne yɛn nananom nso. </content>
        </verse>
        <verse num="4">
            <content>Na wɔka kyerɛɛ Farao bio sɛ: Yɛaba sɛ yɛrebɛtena asase yi so, ɛfiri sɛ wo nkoa nnya adidibea mma wɔn nnwan, ɛfiri sɛ ɛkɔm no mu yɛ den wɔ Kanaan asase so. Enti afei yɛsrɛ wo, ma wo nkoa ntena Gosen asase so. </content>
        </verse>
        <verse num="5">
            <content>Na Farao ka kyerɛɛ Yosef sɛ: W’agya ne wo nuanom aba wo nkyɛn. </content>
        </verse>
        <verse num="6">
            <content>Misraim asase na ɛda w’anim yi, asase no mu deɛ ɛyɛ no, ma w’agya ne wo nuanom ntena hɔ. Ma wɔntena Gosen asase so. Na sɛ wonim sɛ wɔn mu bi yɛ nsiyɛfoɔ a, fa wɔn si me mmoa a mewɔ so. </content>
        </verse>
        <verse num="7">
            <content>Na Yosef de n’agya Yakob kɔgyinaa Farao anim. Na Yakob hyiraa Farao. </content>
        </verse>
        <verse num="8">
            <content>Na Farao bisaa Yakob sɛ: Wo nkwa mu mfirinhyia yɛ ahe? </content>
        </verse>
        <verse num="9">
            <content> Na Yakob ka kyerɛɛ Farao sɛ: Me hɔhobea asetena mfirinhyia mu nna yɛ mfeɛ ɔha aduasa; me nkwa mfirinhyia mu nna yɛ kakraa bi ne amaneɛ nko, ɛnnuru me nananom nkwa mfirinhyia mu nna wɔ wɔn hɔhobea asetena nna mu. </content>
        </verse>
        <verse num="10">
            <content>Na Yakob hyiraa Farao, na ɔfirii Farao anim kɔe.</content>
            <content> </content>
        </verse>
        <verse num="11">
            <content>Na Yosef maa n’agya ne ne nuanom tenaberɛ, na ɔmaa wɔn asase wɔ Misraim wɔ deɛ asase no yɛ, wɔ Rameses asase so, sɛdeɛ Farao hyɛeɛ no. </content>
        </verse>
        <verse num="12">
            <content> Na Yosef bɔɔ n’agya ne ne nuanom ne n’agya fiefoɔ nyinaa akɔnhoma, sɛdeɛ abusua biara dodoɔ teɛ.</content>
            <content> </content>
        </verse>
        <verse num="13">
            <content>Na aduane nni asase biara so, na ɛkɔm no mu yɛɛ den yie maa Misraim asase ne Kanaan asase tɔɔ ɛkɔm no anim piti. </content>
        </verse>
        <verse num="14">
            <content>Na Yosef prapraa sika a ɛwɔ Misraim asase ne Kanaan asase soɔ nyinaa wɔ aburoo a wɔbɛtɔeɛ no mu, na Yosef de sika no kɔɔ Farao fie. </content>
        </verse>
        <verse num="15">
            <content>Na sika saa Misraimfoɔ ne Kanaanfoɔ ho no, Misraimfoɔ nyinaa baa Yosef nkyɛn sɛ: Ma yɛn aduane ɛ! Adɛn na sɛ sika asa nti, yɛnwuwu w’anim? </content>
        </verse>
        <verse num="16">
            <content>Na Yosef se: Momfa mo mmoa mmra, na sɛ mo sika asa a, mɛma mo bi magye mo mmoa. </content>
        </verse>
        <verse num="17">
            <content>Na wɔde wɔn mmoa bae, na Yosef maa wɔn aduane gyegyee apɔnkɔ, nnwan, anantwie ne mfunumu. Na ɔmaa wɔn aduane de gyee wɔn mmoa nyinaa afirinhyia no. </content>
        </verse>
        <verse num="18">
            <content>Na afe no twaa mu no, afe a ɛdi soɔ no, wɔbaa ne nkyɛn bɛka kyerɛɛ no sɛ: Yɛremfa nhunta me wura sɛ yɛn sika asa na mmoa akuakuo no yɛ me wura dea, na biribiara nkae wɔ me wura anim sɛ yɛn honam ne yɛn asase nko. </content>
        </verse>
        <verse num="19">
            <content>Adɛn nti na yɛn ne yɛn asase nwu w’anim? Tɔ yɛn ne yɛn asase, na ma yɛn aduane, na yɛde yɛn ho ne yɛn asase bɛsom Farao. Ma yɛn aduaba, na yɛntena ase, na yɛanwu amma asase yi anna mpan. </content>
        </verse>
        <verse num="20">
            <content>Na Yosef tɔɔ Misraim asase nyinaa maa Farao. Na Misraimfoɔ nyinaa tontɔnee wɔn mfuo, ɛfiri sɛ ɛkɔm no denee wɔn, na asase no danee Farao dea. </content>
        </verse>
        <verse num="21">
            <content>Na nkurɔfoɔ no deɛ, ɔdanee wɔn nkoa,</content>
            <note_ref>1</note_ref>
            <content> ɛfiri Misraim hyeɛ so kɔsi hyeɛ so.</content>
            <content> </content>
        </verse>
        <verse num="22">
            <content>Gye asɔfoɔ nsase nko na wantɔ, ɛfiri sɛ na Farao ahyɛ kyɛfa bi ama asɔfoɔ no, na wɔdi wɔn kyɛfa a Farao de ma wɔn no nti, wɔantɔn wɔn asase. </content>
        </verse>
        <verse num="23">
            <content>Na Yosef ka kyerɛɛ nkurɔfoɔ no sɛ: Monhwɛ, ɛnnɛ matɔ mo ne mo asase mama Farao, na hwɛ, mo aduaba a momfa nkɔdua asase no soɔ nie. </content>
        </verse>
        <verse num="24">
            <content>Na deɛ ɛbɛsoɔ no, momfa nkyekyɛmu nnum mu baako mma Farao, na emu abupɛn nnan no nyɛ mo dea, na mode bi adua mfuo mu, na mode bi ayɛ mo ne mo fiefoɔ ne mo mma aduane. </content>
        </verse>
        <verse num="25">
            <content>Na wɔse: Woagye yɛn nkwa; ma yɛnnya me wura anim adom ara, na yɛbɛyɛ Farao nkoa. </content>
        </verse>
        <verse num="26">
            <content>Na Yosef hyɛɛ yei ho mmara wɔ Misraim a ɛwɔ hɔ de bɛsi nnɛ, sɛ wɔmfa Misraim asase so adeɛ biara nkyekyɛmu nnum mu baako mma Farao, gye asɔfoɔ asase nko na anyɛ Farao dea.</content>
            <content> </content>
        </verse>
        <verse num="27">
            <content> </content>
            <content> Na Israel tenaa Misraim asase so wɔ Gosen, na wɔnyaa mu adeɛ, na wɔdɔree, na wɔn ase trɛɛ pa ara. </content>
        </verse>
        <verse num="28">
            <content>Na Yakob tenaa Misraim asase so mfeɛ dunson, na Yakob nna, ne nkwa mfirinhyia, yɛ mfeɛ ɔha aduanan nson.</content>
            <content> </content>
        </verse>
        <verse num="29">
            <content> </content>
            <content> Na Israel nna duruu sɛ ɔbɛwuo no, ɔfrɛɛ ne ba Yosef ka kyerɛɛ no sɛ: Sɛ manya w’anim adom a, fa wo nsa ka m’asene mu, na yɛ me adɔeɛ di me nokorɛ, na nsie me Misraim! </content>
        </verse>
        <verse num="30">
            <content> Ɛda a mɛtoa nananom no, soa me firi Misraim kɔsie me wɔ me nananom amusieeɛ. Na ɔbuaa sɛ: Mɛyɛ sɛdeɛ woaka yi. </content>
        </verse>
        <verse num="31">
            <content>Na ɔse: Ka me ntam. Na ɔkaa no ntam. Na Israel bɔɔ ne mu ase kyerɛɛ mpa no atifi.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 46.33-34</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Dwom 90.10; 39.12</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Gye 45.11</content>
        </note>
        <note num="1">
            <content kind="REF_VERSE_START">21</content>
            <content> </content>
            <content>Hebri no ka sɛ: </content>
            <content kind="EM">Ɔtuu wɔn firii nkuropɔn mu.</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Gye 46.3; Eks 1.7, 12 </content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Gye 24.2 </content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Gye 25.9-10; 49.29-32</content>
        </note>
    </chapter>
    <chapter num="48">
        <verse num="1">
            <content>Na nsɛm yi akyiri no, wɔka kyerɛɛ Yosef sɛ: Hwɛ, w’agya yare. Na ɔfaa ne mmabarima baanu, Manase ne Efraim kaa ne ho.</content>
            <content> </content>
        </verse>
        <verse num="2">
            <content>Na wɔkɔka kyerɛɛ Yakob sɛ: Hwɛ, wo ba Yosef reba wo nkyɛn. Na Israel miaa n’ani tenaa ne mpa so.</content>
            <content> </content>
        </verse>
        <verse num="3">
            <content> </content>
            <content> Na Yakob ka kyerɛɛ Yosef sɛ: Onyankopɔn Tweaduampɔn yii ne ho kyerɛɛ me wɔ Lus a ɛwɔ Kanaan asase soɔ, na ɔhyiraa me </content>
        </verse>
        <verse num="4">
            <content> ka kyerɛɛ me sɛ: Hwɛ, mɛma woadɔ, na mama woadɔɔso, mɛyɛ wo aman asafo, na mede asase yi bɛma w’asefoɔ a wɔbɛdi w’akyire no sɛ daa agyapadeɛ.</content>
            <content> </content>
        </verse>
        <verse num="5">
            <content> </content>
            <content> Na afei wo mma baanu a wowoo wɔn wɔ Misraim asase soɔ ansa na mereba wo nkyɛn wɔ Misraim no, wɔnyɛ me dea. Efraim ne Manase nyɛ me dea te sɛ Ruben ne Simeon. </content>
        </verse>
        <verse num="6">
            <content>Na wo mma a wobɛnya wɔn wɔ wɔn akyiri no na ɛnyɛ wo dea, na wɔde wɔn nuanom din bɛfrɛ wɔn wɔ wɔn agyapadeɛ mu.</content>
            <content> </content>
        </verse>
        <verse num="7">
            <content> </content>
            <content> Na me deɛ, mefiri Padan baeɛ no, Rahel wui m’anim wɔ Kanaan asase so wɔ kwan mu, na aka kwantiaa bi na wɔaduru Efrat, na mesiee no hɔ wɔ Efrat (a ɛne Betlehem) no kwan nkyɛn. </content>
        </verse>
        <verse num="8">
            <content>Na Israel hunuu Yosef mma no, ɔkaa sɛ: Hwannom nie?</content>
            <content> </content>
        </verse>
        <verse num="9">
            <content> </content>
            <content> Na Yosef ka kyerɛɛ n’agya sɛ: Ɛyɛ me mma a Onyankopɔn de ama me wɔ ha yi. Ɛnna ɔse: Fa wɔn brɛ me ɛ ma menhyira wɔn. </content>
        </verse>
        <verse num="10">
            <content>Na enyini nti, na Israel ani so ayɛ no kusukusu a ɔnhunu adeɛ yie. Na ɔde wɔn pinii ne nkyɛn; na ɔfee wɔn ano yɛɛ wɔn atuu. </content>
        </verse>
        <verse num="11">
            <content> Na Israel ka kyerɛɛ Yosef sɛ: Mansusu sɛ mɛhunu w’anim, na hwɛ, Onyankopɔn ama mahunu wo mma nso. </content>
        </verse>
        <verse num="12">
            <content>Na Yosef yii wɔn firii Yakob nantam, na ɔponoo ne mu de n’anim butuu fam. </content>
        </verse>
        <verse num="13">
            <content>Na Yosef faa wɔn baanu nyinaa de ne nifa sɔɔ Efraim mu de no kyerɛɛ Israel benkum, de ne benkum sɔɔ Manase mu de no kyerɛɛ Israel nifa, na ɔde wɔn pinii ne nkyɛn. </content>
        </verse>
        <verse num="14">
            <content>Na Israel tenee ne nifa too Efraim a ɔyɛ akumaa no atifi, ne ne benkum too Manase atifi, ɔboapa na ɔyɛɛ ne nsa saa, ɛfiri sɛ Manase ne abakan. </content>
        </verse>
        <verse num="15">
            <content> Na ɔhyiraa Yosef sɛ:</content>
            <block_quote>
                <content>Onyankopɔn a me nananom Abraham ne Isak nantee n’anim no,</content>
            </block_quote>
            <block_quote>
                <content>Onyankopɔn a wayɛne me me nkwa nna nyinaa de abɛsi nnɛ.</content>
            </block_quote>
        </verse>
        <verse num="16">
            <block_quote>
                <content> </content>
                <content> Ɔbɔfoɔ a ɔyii me bɔne nyinaa mu no, nhyira mmɔfra yi,</content>
            </block_quote>
            <block_quote>
                <content>na wɔmfa me din ne me nananom Abraham ne Isak din mfrɛ wɔn,</content>
            </block_quote>
            <block_quote>
                <content>na wɔnnɔɔso nyɛ pii wɔ asase so.</content>
                <content> </content>
            </block_quote>
        </verse>
        <verse num="17">
            <content>Na Yosef hunuu sɛ n’agya de ne nsa nifa ato Efraim atifi no, anyɛ no dɛ, na ɔsɔɔ n’agya nsa sɛ ɔnyi mfiri Efraim atifi nkɔto Manase atifi. </content>
        </verse>
        <verse num="18">
            <content>Na Yosef ka kyerɛɛ n’agya sɛ: M’agya, ɛnyɛ sɛ ɛteɛ ne no, na oyi ne abakan, fa wo nifa to n’atifi. </content>
        </verse>
        <verse num="19">
            <content> Na n’agya ampene, na ɔse: Menim, me ba, menim; ɔno nso bɛyɛ ɔman, na ɔno nso ayɛ kɛse, nanso ne nua kumaa no bɛso asene no, na n’asefoɔ bɛyɛ aman pii. </content>
        </verse>
        <verse num="20">
            <content> Na ɛda no ɔhyiraa wɔn sɛ:</content>
            <block_quote>
                <content>Wo na Israel de wo bɛhyira sɛ:</content>
            </block_quote>
            <block_quote>
                <content>Onyankopɔn nyɛ wo sɛ Efraim ne Manase.</content>
                <content>Na ɔde Efraim dii Manase kan. </content>
            </block_quote>
        </verse>
        <verse num="21">
            <content>Na Israel ka kyerɛɛ Yosef sɛ: Hwɛ, merewu, na Onyankopɔn bɛdi mo akyi, na ɔde mo asane akɔ mo nananom asase so. </content>
        </verse>
        <verse num="22">
            <content> Na me deɛ, mama wo asase kɛseɛ bi a ɛboro wo nuanom deɛ soɔ a mede me nkrantɛ ne me tadua megyee no Amorifoɔ nsam.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 28.19 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Gye 35.11-12</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Gye 41.50-52 </content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Gye 35.19 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Gye 33.5 </content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Gye 37.33, 35; 45.26; Dwom 128.6</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Gye 32.9; Dwom 23.1</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Gye 31.11-13 </content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Num 1.33, 35; Deut 33.17</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Heb 11.21</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Yoh 4.5</content>
        </note>
    </chapter>
    <chapter num="49">
        <verse num="1">
            <content>Na Yakob frɛɛ ne mma sɛ: Mommoaboa mo ano, na menka mo deɛ ɛbɛyɛ mo, nna a ɛdi akyire no mu.</content>
        </verse>
        <verse num="2">
            <block_quote>
                <content>Yakob mma, monhyia na montie,</content>
            </block_quote>
            <block_quote kind="LEFT_INDENTED">
                <content>montie mo agya Israel!</content>
            </block_quote>
        </verse>
        <verse num="3">
            <block_quote>
                <content> </content>
                <content> Ruben, m’abakan ne wo;</content>
            </block_quote>
            <block_quote kind="LEFT_INDENTED">
                <content>m’ahoɔden ne me mmaninyɛ asefire.</content>
            </block_quote>
            <block_quote kind="LEFT_INDENTED">
                <content>Woboro so anidie mu, woboro so tumi mu.</content>
            </block_quote>
        </verse>
        <verse num="4">
            <block_quote>
                <content> </content>
                <content> Wohinhim sɛ nsuo, enti wo kandie bɛfiri wo nsa,</content>
            </block_quote>
            <block_quote kind="LEFT_INDENTED">
                <content>ɛfiri sɛ woforoo w’agya nnaeɛ.</content>
            </block_quote>
            <block_quote kind="LEFT_INDENTED">
                <content>Ɛno mu na woguu ɛho fi, — me mpa na woforoeɛ!</content>
            </block_quote>
        </verse>
        <verse num="5">
            <block_quote>
                <content>Simeon ne Lewi yɛ anuanom.</content>
            </block_quote>
            <block_quote kind="LEFT_INDENTED">
                <content>Wɔn nkrantɛ yɛ aniɛden akodeɛ.</content>
            </block_quote>
        </verse>
        <verse num="6">
            <block_quote>
                <content> </content>
                <content> Me kra, nnkɔ wɔn agyina mu,</content>
            </block_quote>
            <block_quote kind="LEFT_INDENTED">
                <content>na m’animuonyam nkɔfra wɔn asafo mu.</content>
            </block_quote>
            <block_quote>
                <content>Ɛfiri sɛ wɔn abufuo mu na wɔkum nnipa,</content>
            </block_quote>
            <block_quote kind="LEFT_INDENTED">
                <content>na wɔn ahokyerɛ mu na wɔsɛee anantwie.</content>
            </block_quote>
        </verse>
        <verse num="7">
            <block_quote>
                <content> </content>
                <content> Wɔadome wɔn abufuo, sɛ ɛso,</content>
            </block_quote>
            <block_quote kind="LEFT_INDENTED">
                <content>ne wɔn anibereɛ, sɛ emu yɛ den.</content>
            </block_quote>
            <block_quote>
                <content>Mɛkyekyɛ wɔn mu wɔ Yakob mu,</content>
            </block_quote>
            <block_quote kind="LEFT_INDENTED">
                <content>na mabɔ wɔn ahwete Israel mu.</content>
            </block_quote>
        </verse>
        <verse num="8">
            <block_quote>
                <content> </content>
                <content> Yuda, wo na wo nuanom bɛyi wo ayɛ;</content>
            </block_quote>
            <block_quote kind="LEFT_INDENTED">
                <content>wo nsa bɛtia w’atamfo kɔn so;</content>
            </block_quote>
            <block_quote kind="LEFT_INDENTED">
                <content>w’agya mma bɛkoto w’anim.</content>
            </block_quote>
        </verse>
        <verse num="9">
            <block_quote>
                <content> </content>
                <content> Gyata ba ne Yuda;</content>
            </block_quote>
            <block_quote kind="LEFT_INDENTED">
                <content>hanam so na wode anyini, me ba.</content>
            </block_quote>
            <block_quote>
                <content>Ɔkotoe, ɔbutuu sɛ gyata ne gyatabereɛ;</content>
            </block_quote>
            <block_quote kind="LEFT_INDENTED">
                <content>hwan na ɔbɛhwanyan no?</content>
            </block_quote>
        </verse>
        <verse num="10">
            <block_quote>
                <content> </content>
                <content> Ahempoma remfiri Yuda nsa,</content>
            </block_quote>
            <block_quote kind="LEFT_INDENTED">
                <content>na mmarahyɛ poma remfiri ne nan ntam</content>
            </block_quote>
            <block_quote>
                <content>de kɔsi sɛ ɛsodifoɔ</content>
            </block_quote>
            <block_quote kind="LEFT_INDENTED">
                <content>a aman bɛyɛ setie ama no no bɛba.</content>
            </block_quote>
        </verse>
        <verse num="11">
            <block_quote>
                <content> </content>
                <content> Ɔsa n’afunumu ba wɔ bobe mu,</content>
            </block_quote>
            <block_quote kind="LEFT_INDENTED">
                <content>ne n’afunumu bereɛ ba wɔ bobe pa mu.</content>
            </block_quote>
            <block_quote>
                <content>Ɔsi n’atadeɛ wɔ nsa mu,</content>
            </block_quote>
            <block_quote kind="LEFT_INDENTED">
                <content>ne ne ntoma wɔ bobe aba mogya mu.</content>
            </block_quote>
        </verse>
        <verse num="12">
            <block_quote>
                <content>Bobesa bɛma n’ani ayɛ kɔɔ,</content>
            </block_quote>
            <block_quote kind="LEFT_INDENTED">
                <content>na nufosuo ama ne se ayɛ fitaa.</content>
            </block_quote>
        </verse>
        <verse num="13">
            <block_quote>
                <content> </content>
                <content> Sebulon tenabea bɛkyerɛ mpoano,</content>
            </block_quote>
            <block_quote kind="LEFT_INDENTED">
                <content>na wahwɛ deɛ ahyɛn gyinagyina,</content>
            </block_quote>
            <block_quote kind="LEFT_INDENTED">
                <content>na ɔne Sidon abɔ hyeɛ.</content>
            </block_quote>
        </verse>
        <verse num="14">
            <block_quote>
                <content>Isakar yɛ afunumu hoɔdenfoɔ,</content>
            </block_quote>
            <block_quote kind="LEFT_INDENTED">
                <content>ɔbutu mmoaban ntam;</content>
            </block_quote>
        </verse>
        <verse num="15">
            <block_quote>
                <content>na ɔhunu sɛ homebea no yɛ</content>
            </block_quote>
            <block_quote kind="LEFT_INDENTED">
                <content>ne asase no sɛ ɛyɛ fɛ,</content>
            </block_quote>
            <block_quote>
                <content>na ɔbrɛ ne mmatiri ase de gye adesoa,</content>
            </block_quote>
            <block_quote kind="LEFT_INDENTED">
                <content>na ɔde ɛsom adwuma ayi toɔ.</content>
            </block_quote>
        </verse>
        <verse num="16">
            <block_quote>
                <content> </content>
                <content> Dan bɛbu ne nkurɔfoɔ atɛn</content>
            </block_quote>
            <block_quote kind="LEFT_INDENTED">
                <content>sɛ Israel mmusuakuo mu biara.</content>
            </block_quote>
        </verse>
        <verse num="17">
            <block_quote>
                <content>Dan bɛyɛ ɔkwan so ɔwɔ,</content>
            </block_quote>
            <block_quote kind="LEFT_INDENTED">
                <content>tempɔn so ahuritia.</content>
            </block_quote>
            <block_quote>
                <content>Ɔka ɔpɔnkɔ nantin,</content>
            </block_quote>
            <block_quote kind="LEFT_INDENTED">
                <content>na ne so tenafoɔ ahwe n’akyi.</content>
            </block_quote>
        </verse>
        <verse num="18">
            <block_quote>
                <content> </content>
                <content> AWURADE, wo nkwagyeɛ na mehwɛ no kwan.</content>
            </block_quote>
        </verse>
        <verse num="19">
            <block_quote>
                <content>Gad, asafo bi retoa no,</content>
            </block_quote>
            <block_quote kind="LEFT_INDENTED">
                <content>na ɔno nso atoa wɔn aka wɔn nantin.</content>
            </block_quote>
        </verse>
        <verse num="20">
            <block_quote>
                <content> </content>
                <content> Aser aduane bɛyɛ sradeduane,</content>
            </block_quote>
            <block_quote kind="LEFT_INDENTED">
                <content>na ɔbɛma ahennuane a ɛyɛ akɔnnɔ.</content>
            </block_quote>
        </verse>
        <verse num="21">
            <block_quote>
                <content> </content>
                <content> Naftali yɛ ɔforoteɛ a wɔato no sraha;</content>
            </block_quote>
            <block_quote kind="LEFT_INDENTED">
                <content>ɔka nsɛm dɛdɛ.</content>
            </block_quote>
        </verse>
        <verse num="22">
            <block_quote>
                <content> </content>
                <content> Yosef yɛ dua a ɛso aba mman,</content>
            </block_quote>
            <block_quote kind="LEFT_INDENTED">
                <content>dua a ɛso aba wɔ nsuo aniwa soɔ mman;</content>
            </block_quote>
            <block_quote kind="LEFT_INDENTED">
                <content>ne mman tratra ɔfasuo.</content>
            </block_quote>
        </verse>
        <verse num="23">
            <block_quote>
                <content>Mmɛmmatofoɔ hyɛɛ no yea,</content>
            </block_quote>
            <block_quote kind="LEFT_INDENTED">
                <content>wɔtotoo no, na wɔtaa no.</content>
            </block_quote>
        </verse>
        <verse num="24">
            <block_quote>
                <content>Nanso na ne tadua kura no pintinn,</content>
            </block_quote>
            <block_quote kind="LEFT_INDENTED">
                <content>na ne basa mu yɛɛ den.</content>
            </block_quote>
            <block_quote>
                <content>Ɛfiri Yakob Tumfoɔ no nsam,</content>
            </block_quote>
            <block_quote kind="LEFT_INDENTED">
                <content>ɛfiri ɔhwɛfoɔ a ɔyɛ Israel botan no mu.</content>
            </block_quote>
        </verse>
        <verse num="25">
            <block_quote>
                <content>Ɛfiri w’agya Nyankopɔn, ɔmmoa wo,</content>
            </block_quote>
            <block_quote kind="LEFT_INDENTED">
                <content>na ɛfiri Tweaduampɔn hɔ, ɔnhyira wo.</content>
            </block_quote>
            <block_quote kind="LEFT_INDENTED">
                <content>Ɔmfa ɔsorosoro nhyira,</content>
            </block_quote>
            <block_quote>
                <content>ne ebunu a ɛtrɛtrɛ aseɛ mu nhyira, ne nufoɔ</content>
            </block_quote>
            <block_quote kind="LEFT_INDENTED">
                <content>ne yafunu mu nhyira nhyira wo.</content>
            </block_quote>
        </verse>
        <verse num="26">
            <block_quote>
                <content> </content>
                <content> W’agya nhyira a</content>
            </block_quote>
            <block_quote kind="LEFT_INDENTED">
                <content>ɛyɛ kɛseɛ boro daa daa mmepɔ no nhyira</content>
            </block_quote>
            <block_quote kind="LEFT_INDENTED">
                <content>a ɛkɔduru tete nteredee nkokoɔ no ahyeɛso nohoa;</content>
            </block_quote>
            <block_quote>
                <content>ɛmmra Yosef atifi,</content>
            </block_quote>
            <block_quote kind="LEFT_INDENTED">
                <content>deɛ wɔyii no firii ne nuanom mu no mpampam.</content>
                <content> </content>
            </block_quote>
        </verse>
        <verse num="27">
            <content> </content>
            <content> Benyamin yɛ pataku a ɔtete mmoa mu;</content>
            <block_quote>
                <content>ɔdi hanam anɔpa,</content>
            </block_quote>
            <block_quote>
                <content>na anwummerɛ nso ɔkyɛ asadeɛ mu.</content>
                <content> </content>
            </block_quote>
        </verse>
        <verse num="28">
            <content>Yeinom nyinaa ne Israel mmusuakuo dummienu no, na yei ne deɛ wɔn agya ka kyerɛɛ wɔn de hyiraa wɔn. Sɛdeɛ wɔn nhyira teɛ mmaako mmaako na ɔhyiraa wɔn.</content>
            <content> </content>
        </verse>
        <verse num="29">
            <content> </content>
            <content> Na ɔhyɛɛ wɔn ka kyerɛɛ wɔn sɛ: Aka kumaa bi na maka m’ani agu so. Monkɔsie me me nananom nkyɛn, wɔ ɔbodan a ɛwɔ Hetini Efron afuo mu no mu, </content>
        </verse>
        <verse num="30">
            <content>ɔbodan a ɛwɔ Makpela afuo soɔ Mamre ntentensoɔ wɔ Kanaan asase so, asase a Abraham tɔeɛ wɔ Hetini Efron nkyɛn de yɛɛ amusieeɛ no mu. </content>
        </verse>
        <verse num="31">
            <content> Ɛhɔ na wɔsiee Abraham ne ne yere Sara, ɛhɔ na wɔsiee Isak ne ne yere Rebeka, na ɛhɔ na mesiee Lea. </content>
        </verse>
        <verse num="32">
            <content>Afuo no ne ɔbodan a ɛwɔ mu no, wɔtɔɔ no Het mma nsam.</content>
            <content> </content>
        </verse>
        <verse num="33">
            <content>Na Yakob hyɛɛ ne mma nsamanseɛ wieeɛ no, ɔboaa ne nan ano guu mpa no so, na ɔguu n’ahome a ɛdi akyire, na ɔtii ne nananom wɔ asamando.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: Gye 29.32; Deut 21.17 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Gye 35.22 </content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Dwom 16.9; 30.12; Gye 34.25 </content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Yos 19.1-9; 21.1-42 </content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Num 10.14; Ate 1.1-2 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Num 23.24; Adi 5.5 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Num 24.17; 1 Be 5.2; 28.4; Heb 7.14 </content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Yoel 3.18 </content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Yos 19.10-16 </content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Ate 13.25 </content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Dwom 119.166; Hab 2.3 </content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Yos 19.24-31 </content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Ate 4.6-10 </content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Hos 13.15 </content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Gye 45.8 </content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Ate 20.25; 1 Sa 9.1-2 </content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Gye 23.16-20; 47.30 </content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Gye 25.9; 35.29</content>
        </note>
    </chapter>
    <chapter num="50">
        <verse num="1">
            <content> </content>
            <content> Na Yosef de n’anim kɔbutuu n’agya anim, na ɔsu guu ne so, na ɔfee n’ano. </content>
        </verse>
        <verse num="2">
            <content>Na Yosef hyɛɛ ne nkoa a wɔhyɛ amu aduro sɛ wɔnhyɛ n’agya mu aduro. Na wɔhyɛɛ Israel mu aduro. </content>
        </verse>
        <verse num="3">
            <content>Na wɔdii ho adaduanan, nna a wɔde wie adurohyɛ no ne no. Na Misraimfoɔ suu no adaduɔson.</content>
            <content> </content>
        </verse>
        <verse num="4">
            <content>Na nna a wɔde suu no no twaa mu no, Yosef ka kyerɛɛ Farao fiefoɔ sɛ: Sɛ manya adom wɔ mo anim a, monkɔyi Farao asotire sɛ: </content>
        </verse>
        <verse num="5">
            <content> M’agya maa mekaa no ntam sɛ: Hwɛ, merewu, na ɛda a mabɔ no Kanaan asase so mafa no mu, ɛhɔ na kɔsie me. Enti afei ma menkɔ menkɔsie m’agya, na mensane memmra. </content>
        </verse>
        <verse num="6">
            <content>Na Farao kaa sɛ: Kɔ, na kɔsie w’agya, sɛdeɛ ɔmaa wokaa ntam no.</content>
            <content> </content>
        </verse>
        <verse num="7">
            <content>Na Yosef kɔɔ sɛ ɔrekɔsie n’agya; na Farao nkoa nyinaa, ne fie mpanimfoɔ ne Misraim asase so mpanimfoɔ nyinaa </content>
        </verse>
        <verse num="8">
            <content>ne Yosef fiefoɔ nyinaa ne ne nuanom ne n’agya fiefoɔ kaa ne ho kɔe, gye wɔn mma ne wɔn nnwan ne wɔn anantwie na wɔgyaa wɔn Gosen asase no soɔ. </content>
        </verse>
        <verse num="9">
            <content>Na nteaseɛnam ne apɔnkɔsotefoɔ ne no kɔe; na ɛyɛ dɔm kɛseɛ. </content>
        </verse>
        <verse num="10">
            <content>Na wɔduruu Atad ayuporebea a ɛwɔ Yordan agya nohoa no, wɔtwaa kwadwom kɛseɛ a emu yɛ den wɔ hɔ, na ɔgyam n’agya nnanson. </content>
        </verse>
        <verse num="11">
            <content>Na ɛhɔfoɔ, Kanaanfoɔ no, hunuu esu a wɔsuu no Atad ayuporebea hɔ no, wɔkaa sɛ: Yei deɛ, Misraimfoɔ ayie a emu yɛ den nie. Enti wɔfrɛ hɔ sɛ Abel-misraim</content>
            <note_ref>1</note_ref>
            <content> ɛwɔ Yordan agya nohoa. </content>
        </verse>
        <verse num="12">
            <content> Na ne mma yɛɛ no sɛdeɛ ɔhyɛɛ wɔn no. </content>
        </verse>
        <verse num="13">
            <content> Na ne mma soaa no kɔɔ Kanaan asase so kɔsiee no wɔ Makpela afuo so ɔbodan a ɛwɔ Mamre ntentensoɔ a Abraham tɔɔ ɛne afuo no wɔ Hetini Efron nkyɛn de yɛɛ asieeɛ no mu. </content>
        </verse>
        <verse num="14">
            <content>Na Yosef siee n’agya wieeɛ no, ɔne ne nuanom ne wɔn a wɔne no kɔsiee n’agya no nyinaa sane baa Misraim.</content>
            <content> </content>
        </verse>
        <verse num="15">
            <content>Na Yosef nuanom hunuu sɛ wɔn agya awuo no, wɔkaa sɛ: Ebia Yosef bɛtane yɛn, na watua yɛn bɔne a yɛyɛɛ no nyinaa so ka. </content>
        </verse>
        <verse num="16">
            <content>Na wɔmaa wɔkɔka kyerɛɛ Yosef sɛ: W’agya hyɛe ansa na ɔrewuo sɛ: </content>
        </verse>
        <verse num="17">
            <content>Monka nkyerɛ Yosef sɛ: Mesrɛ wo, fa wo nuanom amumuyɛ ne wɔn bɔne kyɛ wɔn, ɛfiri sɛ wɔayɛ wo bɔne. Na afei yɛsrɛ wo, fa w’agya Nyankopɔn nkoa amumuyɛ no kyɛ wɔn. Na wɔkaa saa kyerɛɛ Yosef no, ɔsui. </content>
        </verse>
        <verse num="18">
            <content>Na ne nuanom nso ba bɛtwa hwee n’anim kaa sɛ: Hwɛ, yɛyɛ wo nkoa. </content>
        </verse>
        <verse num="19">
            <content>Na Yosef ka kyerɛɛ wɔn sɛ: Monnsuro, na megyina Nyankopɔn ananmu anaa? </content>
        </verse>
        <verse num="20">
            <content> Na mo deɛ modwenee me ho bɔne nanso Onyankopɔn deɛ, na ɔde rebɛyɛ papa. Sɛ ɔbɛyɛ deɛ ada adi nnɛ yi, na ɔbɛgye nnipa pii nkwa. </content>
        </verse>
        <verse num="21">
            <content>Na afei monnsuro; na mɛhwɛ mo ne mo mma. Na ɔkyekyeree wɔn werɛ kaa wɔn akoma too wɔn yam.</content>
            <content> </content>
        </verse>
        <verse num="22">
            <content>Na Yosef ne n’agya fiefoɔ tenaa Misraim, na Yosef dii mfirinhyia ɔha ne du.</content>
            <content> </content>
        </verse>
        <verse num="23">
            <content> </content>
            <content> Na Yosef hunuu Efraim mmanana. Manase ba Makir mma nso, wɔwoo wɔn guu Yosef srɛ so.</content>
            <content> </content>
        </verse>
        <verse num="24">
            <content> </content>
            <content> Na Yosef ka kyerɛɛ ne nuanom sɛ: Merebɛti nananom wɔ asamando, na Onyankopɔn bɛba abɛhwɛ mo ampa, na wabɛyi mo afiri asase yi so akɔ asase a ɔkaa ho ntam kyerɛɛ Abraham ne Isak ne Yakob no so.</content>
            <content> </content>
        </verse>
        <verse num="25">
            <content> </content>
            <content> Na Yosef maa Israel mma kaa ntam na ɔkaa sɛ: Ampa ara, Onyankopɔn bɛba abɛhwɛ mo, na monsoa me nnompe mfiri ha nkɔ. </content>
        </verse>
        <verse num="26">
            <content>Na Yosef wui, berɛ a na wadi mfirinhyia ɔha ne du. Na wɔhyɛɛ ne mu aduro, na wɔde no too adaka mu wɔ Misraim.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Gye 46.4 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Gye 47.29-30</content>
        </note>
        <note num="1">
            <content kind="REF_VERSE_START">11</content>
            <content> </content>
            <content kind="STRONG_EM">ABEL-MISRAIM: </content>
            <content>Asekyerɛ ne: </content>
            <content kind="EM">Misraimfoɔ ayiyɛ.</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Gye 49.29</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Gye 23.16</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Gye 45.5; Yes 28.29</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Gye 30.3 </content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Heb 11.22 </content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Eks 13.19; Yos 24.32 </content>
        </note>
    </chapter>
</book>
