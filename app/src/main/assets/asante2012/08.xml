<?xml version="1.0" encoding="UTF-8"?>
<book>
    <chapter num="1">
        <verse num="1">
            <content>Na nna a atemmufoɔ no bu atɛn no mu no, ɛkɔm baa asase no so. Na ɔbarima bi a ɔfiri Betlehem a ɛwɔ Yuda kɔɔ sɛ ɔrekɔtena Moab asase so ayɛ hɔ hɔhoɔ, ɔno ne ne yere ne ne mmammarima baanu. </content>
        </verse>
        <verse num="2">
            <content>Ɔbarima no din de Elimelek, na ne yere din de Naomi, na ne mmammarima baanu no din de Mahlon ne Kilion, wɔyɛ Efratifoɔ a wɔfiri Betlehem a ɛwɔ Yuda. Na wɔduruu Moab asase so, na wɔtenaa hɔ. </content>
        </verse>
        <verse num="3">
            <content>Na Elimelek, Naomi kunu no wui, na ɛkaa ɔno ne ne mma baanu no. </content>
        </verse>
        <verse num="4">
            <content>Na wɔwaree yerenom Moabfoɔ mu, ɔbaako din de Orpa, na ɔbaako nso din de Rut. Na wɔtenaa hɔ bɛyɛ mfeɛ du. </content>
        </verse>
        <verse num="5">
            <content>Na wɔn baanu no, Mahlon ne Kilion, nso wuwui, na ɛkaa ɔbaa no (Naomi) nko, ne ne mma baanu no, ne kunu wuo no akyi.</content>
            <content> </content>
        </verse>
        <verse num="6">
            <content>Ɛnna ɔsɔreeɛ, ɔne ne nsenom baanu no, sɛ ɔresane afiri Moab asase so aba, ɛfiri sɛ ɔtee no wɔ Moab asase so sɛ AWURADE abɛhwɛ ne man na wama wɔn aduane. </content>
        </verse>
        <verse num="7">
            <content>Na ɔfirii deɛ ɔwɔ hɔ, na ne nsenom baanu no ka ne ho. Na wɔsii kwan so sɛ wɔresane aba Yuda asase so. </content>
        </verse>
        <verse num="8">
            <content>Na Naomi ka kyerɛɛ ne nsenom baanu no sɛ: Monsane nkɔ mo nanom fie. AWURADE ne mo nni no yie sɛdeɛ mo ne awufoɔ no ne me adi no yi. </content>
        </verse>
        <verse num="9">
            <content> AWURADE mma monnya atenayie mo kununom fie. Na ɔfee wɔn ano; na wɔmaa wɔn nne so sui. </content>
        </verse>
        <verse num="10">
            <content>Na wɔka kyerɛɛ no sɛ: Dabi, yɛne wo bɛsane akɔ wo manfoɔ nkyɛn. </content>
        </verse>
        <verse num="11">
            <content>Na Naomi kaa sɛ: Me mma, monsane! Adɛn na mo ne me bɛkorɔ? Mmammarima da so wɔ me yam na wɔabɛyɛ mo kununom? </content>
        </verse>
        <verse num="12">
            <content>Me mma, monsane nkɔ! na manyini dodo sɛ mɛnya kunu. Sɛ mese: Mewɔ anidasoɔ, na menya kunu anadwo yi na mewo mmammarima mpo a, </content>
        </verse>
        <verse num="13">
            <content> mobɛtwɛn wɔn akɔsi sɛ wɔbɛnyini anaa? Mobɛtena hɔ a morenwareɛ anaa? Dabi, me mma, na me na awie me bɔne sene mo, ɛfiri sɛ AWURADE nsa afiri adi ne me adi no bɔne. </content>
        </verse>
        <verse num="14">
            <content>Na wɔmaa wɔn nne so suu bio. Na Orpa fee n’ase ano, na Rut deɛ, ɔbataa ne ho.</content>
            <content> </content>
        </verse>
        <verse num="15">
            <content>Na ɔkaa sɛ: Hwɛ, wo kora asane kɔ ne manfoɔ ne n’anyame nkyɛn. Sane di wo kora akyi! </content>
        </verse>
        <verse num="16">
            <content> Na Rut kaa sɛ:</content>
            <block_quote>
                <content>Nhyɛ me sɛ mennya wo hɔ</content>
            </block_quote>
            <block_quote kind="LEFT_INDENTED">
                <content>na mennyae w’akyiri die nsane nkɔ;</content>
            </block_quote>
            <block_quote>
                <content>na deɛ wokorɔ na mɛkorɔ,</content>
            </block_quote>
            <block_quote kind="LEFT_INDENTED">
                <content>na deɛ wosoɛ na mɛsoɛ;</content>
            </block_quote>
            <block_quote>
                <content>wo man bɛyɛ me man,</content>
            </block_quote>
            <block_quote kind="LEFT_INDENTED">
                <content>na wo Nyankopɔn ayɛ me Nyankopɔn;</content>
            </block_quote>
        </verse>
        <verse num="17">
            <block_quote>
                <content>deɛ wobɛwuo na mɛwuo,</content>
            </block_quote>
            <block_quote kind="LEFT_INDENTED">
                <content>na ɛhɔ ara na wɔbɛsie me;</content>
            </block_quote>
            <block_quote>
                <content>AWURADE nyɛ me yei</content>
            </block_quote>
            <block_quote kind="LEFT_INDENTED">
                <content>na ebi nka ho,</content>
            </block_quote>
            <block_quote>
                <content>sɛ gye owuo na ɛbɛtete</content>
            </block_quote>
            <block_quote kind="LEFT_INDENTED">
                <content>me ne wo ntam.</content>
                <content> </content>
            </block_quote>
        </verse>
        <verse num="18">
            <content>Na ɔhunuu sɛ wawe ataa so sɛ ɔne no bɛkorɔ no, ɔne no gyaee kasa.</content>
            <content> </content>
        </verse>
        <verse num="19">
            <content>Na wɔn baanu no nante bɛduruu Betlehem. Na wɔduruu Betlehem no, wɔn nti kuro no nyinaa bɔɔ twi na wɔkaa sɛ: Naomi nie? </content>
        </verse>
        <verse num="20">
            <content> Na ɔka kyerɛɛ wɔn sɛ:</content>
            <block_quote>
                <content>Mommfrɛ me Naomi,</content>
                <note_ref>1</note_ref>
            </block_quote>
            <block_quote kind="LEFT_INDENTED">
                <content>na momfrɛ me Mara,</content>
                <note_ref>2</note_ref>
            </block_quote>
            <block_quote kind="LEFT_INDENTED">
                <content>ɛfiri sɛ Tweaduampɔn ne me adi no nwononwono so sɛ!</content>
            </block_quote>
        </verse>
        <verse num="21">
            <block_quote>
                <content>Mekɔɔ no ma,</content>
            </block_quote>
            <block_quote kind="LEFT_INDENTED">
                <content>na AWURADE de me hunu na aba.</content>
            </block_quote>
            <block_quote>
                <content>Adɛn na mofrɛ me Naomi,</content>
            </block_quote>
            <block_quote kind="LEFT_INDENTED">
                <content>na AWURADE abua me atɛn,</content>
            </block_quote>
            <block_quote kind="LEFT_INDENTED">
                <content>na Tweaduampɔn ne me adi no bɔne yi?</content>
                <content> </content>
            </block_quote>
        </verse>
        <verse num="22">
            <content>Sɛ Naomi ne n’ase Moabni Rut sane firii Moab asase so baeɛ nie. Na wɔduruu Betlehem no, na wɔafiri atokoɔ twa ase.</content>
        </verse>
        <note kind="CROSS_REFERENCES">
            <content kind="REF_VERSE_START">9</content>
            <content>: Rut 3.1</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Hiob 19.21</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: 2 Sa 15.21</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Eks 15.23</content>
        </note>
        <note num="1">
            <content kind="REF_VERSE_START">20</content>
            <content> </content>
            <content kind="STRONG_EM">NAOMI: </content>
            <content>Asekyerɛ ne: </content>
            <content kind="EM">Deɛ wɔadom no.</content>
        </note>
        <note num="2">
            <content kind="REF_VERSE_START">20</content>
            <content> </content>
            <content kind="STRONG_EM">MARA: </content>
            <content>Asekyerɛ ne: </content>
            <content kind="EM">Nwononwono.</content>
        </note>
    </chapter>
    <chapter num="2">
        <verse num="1">
            <content>Na Naomi nyaa ne kunu busuani bi a ɔyɛ ɔbarima kunini a ɔfiri Elimelek abusua mu a ne din de Boas. </content>
        </verse>
        <verse num="2">
            <content>Na Rut, Moabni baa no ka kyerɛɛ Naomi sɛ: Ma menkɔ mfuo mu menkɔdi mmɛtem no mpɛpɛ deɛ mɛnya n’anim animuonyam akyi. Na ɔka kyerɛɛ no sɛ: Me ba, kɔ ɛ! </content>
        </verse>
        <verse num="3">
            <content>Na ɔkɔ kɔdii mpɛpɛ afuo mu wɔ atwafoɔ no akyi. Na ɔkɔfirii afuo bi a ɛyɛ Boas a ɔfiri Elimelek abusua mu no deɛ mu. </content>
        </verse>
        <verse num="4">
            <content>Na hwɛ, Boas firi Betlehem bae, na ɔka kyerɛɛ atwafoɔ no sɛ: AWURADE nni mo akyi! Na wɔka kyerɛɛ no sɛ: AWURADE nhyira wo. </content>
        </verse>
        <verse num="5">
            <content>Ɛnna Boas ka kyerɛɛ n’akoa a ɔgyina atwafoɔ no akyire sɛ: Hwan ababaa nie? </content>
        </verse>
        <verse num="6">
            <content>Na akoa a wɔde no agyina ayutwafoɔ no akyire no kaa sɛ: Ɛyɛ Moabni ababaa a ɔne Naomi sane firii Moab asase so baeɛ no. </content>
        </verse>
        <verse num="7">
            <content>Ɔbɛkaa sɛ: Mesrɛ wo, ma menni ayutwafoɔ no akyi menni mpɛpɛ mentase afiafi no ntam. Na ɔbae, na ɔkura mu ara de firi anɔpa de abɛduru sɛsɛɛ a ɔnhomee kakraa bi mpo.</content>
            <content> </content>
        </verse>
        <verse num="8">
            <content>Ɛnna Boas ka kyerɛɛ Rut sɛ: Me ba, tie, nkɔ afuo biara mu nkɔdi mpɛpɛ, nso mfiri ha, na fa wo ho bɔ me mmaawa yi ho. </content>
        </verse>
        <verse num="9">
            <content>Ma w’ani mmra afuo no fa a wɔtwa hɔ, na di wɔn akyi. Hwɛ, mahyɛ mmeranteɛ no sɛ wɔnnha wo. Na sɛ sukɔm de wo a, kɔ nnoɔma no ho kɔnom deɛ mmeranteɛ no asa no bi. </content>
        </verse>
        <verse num="10">
            <content>Ɛnna ɔde n’anim butuiɛ, na ɔkotoo fam na ɔka kyerɛɛ no sɛ: Adɛn nti na manya w’anim adom, na w’ani ku me a meyɛ ɔnanani ho yi? </content>
        </verse>
        <verse num="11">
            <content> Na Boas buaa no sɛ: Deɛ wo kunu wuo akyi woyɛɛ w’ase no nyinaa, wɔatu aseɛ aka akyerɛ me; sɛdeɛ wogyaa w’agya ne wo na ne asase a wɔwoo wo wɔ soɔ, na wonam baa ɔman a wonni wɔn da yi nkyɛn no. </content>
        </verse>
        <verse num="12">
            <content>AWURADE nhyɛ wo wo nneyɛɛ ananmu na nya akatua mu firi AWURADE Israel Nyankopɔn a woaba ne ntaban ase abɛdan no no nsam. </content>
        </verse>
        <verse num="13">
            <content>Na ɔkaa sɛ: Me wura, ma me nkɔ so ara nya w’anim adom, ɛfiri sɛ, woakyekyere me werɛ, na woaka w’abaawa asomdwoeɛsɛm, nso mente sɛ wo mmaawa yi mu biara mpo.</content>
            <content> </content>
        </verse>
        <verse num="14">
            <content>Na ɛduruu adidiberɛ no, Boas ka kyerɛɛ no sɛ: Bra ha bɛdi aduane no bi, na fa wo buprɛko bɔ nsa kekakeka no mu. Na ɔbɛtenaa ayutwafoɔ no nkyɛn. Na ɔmaa no nkyeweɛ no bi, na ɔwe mee maa ebi kae. </content>
        </verse>
        <verse num="15">
            <content>Na ɔsɔree sɛ ɔrekɔdi mpɛpɛ no, Boas hyɛɛ ne mmeranteɛ no sɛ: Momma no nni afiafi no nso ntam mpɛpɛ, na mommpoopoo no. </content>
        </verse>
        <verse num="16">
            <content> Na monyiyi afiafi no mu deɛ no bi nnyae mu ngu fam mma no, na ɔnni mpɛpɛ; na monnyeyɛ no.</content>
            <content> </content>
        </verse>
        <verse num="17">
            <content>Ɛnna ɔdii afuo no mu mpɛpɛ de kɔduruu anwummerɛ, na ɔporee mpɛpɛ a ɔdiiɛ no, na ɛyɛɛ bɛyɛ atokoɔ efa baako.</content>
            <content> </content>
        </verse>
        <verse num="18">
            <content>Na ɔsoa baa kuro no mu; na n’ase hunuu deɛ ɔtaseeɛ no; na ɔyii deɛ ɔdi meeɛ na ɛkaeɛ no maa no. </content>
        </verse>
        <verse num="19">
            <content>Ɛnna n’ase ka kyerɛɛ no sɛ: Ɛhe na wokɔdii mpɛpɛ nnɛ, na ɛhe na wokɔyɛɛ adwuma yi? Nhyira nka deɛ n’ani kuu wo ho no. Na ɔkyerɛɛ n’ase onii ko a ɔkɔyɛɛ ne nkyɛn adwuma no sɛ: Ɔbarima a mekɔyɛɛ ne nkyɛn adwuma nnɛ no din de Boas. </content>
        </verse>
        <verse num="20">
            <content>Na Naomi ka kyerɛɛ n’ase no sɛ: Nhyira nka no AWURADE a ɔnnyaee ateasefoɔ ne awufoɔ adɔeɛyɛ no anim. Na Naomi ka kyerɛɛ no sɛ: Ɔbarima no bɛn yɛn, ɔyɛ yɛn bogya. </content>
        </verse>
        <verse num="21">
            <content>Na Moabni Rut kaa sɛ: Nso ɔka kyerɛɛ me sɛ: Mmeranteɛ a mewɔ yi ho na bata kɔsi sɛ wɔbɛwie deɛ mewɔ nyinaa twa. </content>
        </verse>
        <verse num="22">
            <content>Na Naomi ka kyerɛɛ n’ase Rut sɛ: Me ba, ɛyɛ sɛ wo ne ne mmaawa no bɛkorɔ, na wɔanhu wo, afu foforɔ bi mu. </content>
        </verse>
        <verse num="23">
            <content>Na ɔbataa Boas mmaawa no ho dii mpɛpɛ de kɔsii sɛ wɔwiee atokoɔ ne ayuo no twa. Na ɔtenaa n’ase no nkyɛn.</content>
        </verse>
        <note kind="CROSS_REFERENCES">
            <content kind="REF_VERSE_START">11</content>
            <content>: Rut 1.16-17</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Lew 19.9</content>
        </note>
    </chapter>
    <chapter num="3">
        <verse num="1">
            <content> </content>
            <content> Na n’ase Naomi ka kyerɛɛ no sɛ: Me ba, mennhwehwɛ ahomeeɛ memmma wo na asi wo yie anaa? </content>
        </verse>
        <verse num="2">
            <content>Na afei, Boas a wo ne ne mmaawa nanteeɛ no nyɛ yɛn manni anaa? Hwɛ, ɔrehu atokoɔ so anadwo yi wɔ aporeeɛ. </content>
        </verse>
        <verse num="3">
            <content>Na dware na sra hyɛ wo ntadeɛ na siane kɔ aporeeɛ hɔ; na nyi wo ho adi nkyerɛ ɔbarima no kɔsi sɛ ɔbɛwie adidie ne ɔnom ansa; </content>
        </verse>
        <verse num="4">
            <content>na sɛ ɔkɔda na wokɔhunu ne daberɛ hɔ a, kɔ kɔyi n’anafoɔ ntoma na da hɔ, na ɔno ara bɛkyerɛ wo deɛ yɛ. </content>
        </verse>
        <verse num="5">
            <content>Na ɔka kyerɛɛ no sɛ: Mɛyɛ deɛ woka nyinaa.</content>
            <content> </content>
        </verse>
        <verse num="6">
            <content>Na ɔsiane kɔɔ aporeeɛ hɔ kɔyɛɛ sɛdeɛ n’ase hyɛɛ no no nyinaa. </content>
        </verse>
        <verse num="7">
            <content>Na Boas didi nomeeɛ na ne bo tɔɔ ne yam no, ɔkɔ kɔdaa atokokuo no ano hɔ. Na ɔbaa komm bɛyii n’anafoɔ ntoma na ɔdaa hɔ. </content>
        </verse>
        <verse num="8">
            <content>Na dasuom no, ɔbarima no bɔɔ binim, na ɔmaa ne mu so hwɛe, na hwɛ, na ɔbaa da n’anafoɔ. </content>
        </verse>
        <verse num="9">
            <content> Na ɔkaa sɛ: Ɛyɛ wo hwan a? Na ɔse: Ɛyɛ me, w’abaawa Rut. Trɛ w’atadeɛ mmuano mu fa kata w’abaawa so, ɛfiri sɛ abusua mu gyefoɔ ne wo. </content>
        </verse>
        <verse num="10">
            <content> Na ɔkaa sɛ: AWURADE nhyira wo, me ba, woama w’akyiri adɔeɛ ayɛ yie sene kan deɛ no, sɛ woanni mmeranteɛ, ahiafoɔ oo, adefoɔ oo, akyire. </content>
        </verse>
        <verse num="11">
            <content>Na afei, me ba, nsuro. Deɛ woka nyinaa, mɛyɛ mama wo, ɛfiri sɛ me manfoɔ a wɔfa kuro pono ano nyinaa nim sɛ woyɛ ɔbaa pa. </content>
        </verse>
        <verse num="12">
            <content>Na afei, ɛwom sɛ abusua mu gyefoɔ ne me, nanso abusua mu gyefoɔ bi wɔ hɔ a ɔbɛn sene me. </content>
        </verse>
        <verse num="13">
            <content>Tena ha anadwo yi, na sɛ anɔpa, ɔyɛ wo ɔgyefoɔ ade a, ɛyɛ, ma no nyɛ ɔgyefoɔ; na sɛ ɔmpɛ sɛ ɔyɛ wo ɔgyefoɔ ade a, ɛnneɛ sɛ AWURADE te aseɛ yi, me na mɛyɛ wo ɔgyefoɔ. Da ma adeɛ nkye.</content>
            <content> </content>
        </verse>
        <verse num="14">
            <content>Na ɔdaa n’anafoɔ hɔ kɔduruu anɔpa. Na ɔsɔree ansa na obi rehunu ne yɔnko. Na ɔkaa sɛ: Wɔmma wɔnnte sɛ ɔbaa no baa aporeeɛ ha. </content>
        </verse>
        <verse num="15">
            <content>Na ɔka kyerɛɛ no sɛ: Fa mmuatoma a ɛgu wo soɔ no bra, na sɔ mu. Na ɔsɔɔ mu, na ɔsusuu atokoɔ susukoraa nsia guu mu, na ɔde soaa no, na ɔkɔɔ kuro no mu. </content>
        </verse>
        <verse num="16">
            <content>Na ɔduruu n’ase nkyɛn no, ɔkaa sɛ: Ɛte sɛn, me ba? Na ɔkaa deɛ ɔbarima no yɛɛ no no nyinaa kyerɛɛ no. </content>
        </verse>
        <verse num="17">
            <content>Na ɔkaa sɛ: Atokoɔ susukoraa nsia yi na ɔmaa me, na ɔse, mfa nsansa nkɔ w’ase nkyɛn. </content>
        </verse>
        <verse num="18">
            <content>Na ɔkaa sɛ: Tena hɔ, me ba, kɔsi sɛ wobɛhunu sɛdeɛ asɛm yi bɛsie, ɛfiri sɛ ɔbarima no renhome gye sɛ ɔwie asɛm yi di nnɛ ansa.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Rut 1.9 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Deut 25.5; Hes 16.8</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Rut 2.11</content>
        </note>
    </chapter>
    <chapter num="4">
        <verse num="1">
            <content>Na Boas kɔɔ kuro pono no ano kɔtenaa hɔ. Na hwɛ, na abusua mu gyefoɔ a Boas bɔɔ ne din no retwam; na ɔka kyerɛɛ no sɛ: Asomasi ee, mane bra bɛtena ha. Na ɔmane bɛtenaa ase. </content>
        </verse>
        <verse num="2">
            <content>Na ɔfrɛɛ kuro no mu mpanin mu du bae, na ɔkaa sɛ: Montena ha! Na wɔtenaa ase. </content>
        </verse>
        <verse num="3">
            <content>Na ɔka kyerɛɛ abusua mu gyefoɔ no sɛ: Naomi a ɔsane firii Moab asase so baeɛ no retɔn asase a ɛyɛ yɛn nua Elimelek deɛ no. </content>
        </verse>
        <verse num="4">
            <content> Na me deɛ, mese: Mɛyi wo asotire sɛ tɔ no wɔ nkurɔfoɔ yi ne me man mpanin yi anim. Sɛ wobɛgye a, gye, na sɛ worennye a, ka kyerɛ me na menhunu, ɛfiri sɛ obi nni hɔ a ɔbɛgyeɛ sɛ wo ne me a medi w’akyire yi. Na ɔkaa sɛ: Me ara mɛgye. </content>
        </verse>
        <verse num="5">
            <content> Ɛnna Boas kaa sɛ: Da a wobɛtɔ Naomi nsam asase no, wotɔ no Moabni baa Rut a ɔyɛ nsamanyerɛ no nsam, na woama ɔsaman no din so n’awunnyadeɛ ho. </content>
        </verse>
        <verse num="6">
            <content>Ɛnna ɔgyefoɔ no kaa sɛ: Merentumi mennye memfa, na mansɛe me ara m’awunnyadeɛ. Wo na kɔgye m’adeɛ a ɛsɛ sɛ megyeɛ no fa, na merentumi mennye.</content>
            <content> </content>
        </verse>
        <verse num="7">
            <content> </content>
            <content> Nso ɛgyeɛ ne nsesa ho amanneɛ a akane no na ɛwɔ Israel nie: Obi rebɛhyɛ asɛm biara den a, ɔyi ne mpaboa de ma ne yɔnko; na yei na na wɔde yɛ adanseɛ wɔ Israel. </content>
        </verse>
        <verse num="8">
            <content>Enti ɔgyefoɔ no ka kyerɛɛ Boas sɛ: Tɔ fa! Na ɔyii ne mpaboa.</content>
            <content> </content>
        </verse>
        <verse num="9">
            <content>Na Boas ka kyerɛɛ mpanin no ne ɔman no nyinaa sɛ: Mone adansefoɔ nnɛ, sɛ matɔ Elimelek ho nnoɔma nyinaa ne Kilion ne Mahlon ho nnoɔma nyinaa afiri Naomi nsam. </content>
        </verse>
        <verse num="10">
            <content>Na Moabni Rut, Mahlon yere no nso, matua ne tiri adeɛ aware no, na ɔsaman no din atena hɔ daa, n’agyapadeɛ mu, na wɔantwa ɔsaman no din amfiri ne nuanom mu ne ne kuro pono ano. Mone adansefoɔ nnɛ! </content>
        </verse>
        <verse num="11">
            <content>Na ɔman a wɔwɔ kuro pono ano hɔ no nyinaa ne mpanin no kaa sɛ: Adansefoɔ ne yɛn. AWURADE nyɛ ɔbaa a waba wo fie no sɛ Rahel ne Lea a wɔn baanu akyekyere Israel fie no. Na yɛ okunini wɔ Efrata, na gye din wɔ Betlehem. </content>
        </verse>
        <verse num="12">
            <content> Na w’asefoɔ a AWURADE de bɛma woɔ afiri ababaa yi mu no nyɛ sɛ Peres a Tamar woo no maa Yuda fie no asefoɔ.</content>
            <content> </content>
        </verse>
        <verse num="13">
            <content> </content>
            <content> Na Boas faa Rut waree, na ɔkɔɔ ne ho. Na AWURADE maa no nyinsɛnee na ɔwoo ɔbabarima. </content>
        </verse>
        <verse num="14">
            <content>Na mmaa no ka kyerɛɛ Naomi sɛ: Nhyira nka AWURADE a wamma ɔgyefoɔ ammɔ wo nnɛ, na wɔmma no nnye din wɔ Israel. </content>
        </verse>
        <verse num="15">
            <content>Na ɔnyɛ wo nkwamafoɔ ne wo mmerewaberɛ mu hwɛfoɔ, ɛfiri sɛ w’ase a ɔdɔ woɔ a ɔyɛ ma woɔ sene mmammarima baason no na awo no. </content>
        </verse>
        <verse num="16">
            <content>Na Naomi gyee akɔkoaa no de no bɔɔ ne bo, na ɔyɛɛ no ɔbagyegyefoɔ. </content>
        </verse>
        <verse num="17">
            <content> Na n’afipamfoɔ mmaa no too no din kaa sɛ: Wɔawo ɔbabarima ama Naomi. Na wɔfrɛɛ no Obed, ɔno ne Dawid agya Yisai agya.</content>
            <content> </content>
        </verse>
        <verse num="18">
            <content> </content>
            <content> Yeinom ne Peres awoɔ ntoatoasoɔ: Peres woo Hesron, </content>
        </verse>
        <verse num="19">
            <content> na Hesron woo Ram, na Ram woo Aminadab, </content>
        </verse>
        <verse num="20">
            <content> na Aminadab woo Nahson, na Nahson woo Salmon, </content>
        </verse>
        <verse num="21">
            <content>na Salmon woo Boas, na Boas woo Obed, </content>
        </verse>
        <verse num="22">
            <content> na Obed woo Yisai, na Yisai woo Dawid.</content>
        </verse>
        <note kind="CROSS_REFERENCES">
            <content kind="REF_VERSE_START">4</content>
            <content>: Lew 25.25</content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Deut 25.5-6</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Deut 25.7-10 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Gye 38.29</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Dwom 127.3 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Mat 1.5-6; Luka 3.32</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Gye 46.12; 1 Be 2.5 </content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: 1 Be 2.9-15</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Num 1.7</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: 1 Sa 16.1, 11-13</content>
        </note>
    </chapter>
</book>
