<?xml version="1.0" encoding="UTF-8"?>
<book>
    <chapter num="1">
        <verse num="1">
            <content> </content>
            <content> Yudahene Yehoiakim afe a ɛtɔ so mmiɛnsa mu no, Babelhene Nebukadnessar baa Yerusalem, na ɔbɛto hyɛɛ wɔn so. </content>
        </verse>
        <verse num="2">
            <content>Na AWURADE de Yudahene Yehoiakim ne Nyankopɔn fie nnoɔma no bi hyɛɛ ne nsa, na ɔsoa de kɔɔ n’anyame fie wɔ Sinar asase so; na ɔde nnwinneɛ no kɔɔ ne nyame adekoradan mu. </content>
        </verse>
        <verse num="3">
            <content> Na ɔhene ka kyerɛɛ n’apiafoɔ hene Aspenas, sɛ ɔmfa Israel mu, ahemfo asefoɔ ne mmapɔmma no mu, </content>
        </verse>
        <verse num="4">
            <content>mmerantewaa a wɔn ho nni dɛm na wɔn ho yɛ fɛ, na wɔn ani ateɛ, nyansa nyinaa mu, na wɔnim de na wɔwɔ nhunumu, na wɔbɛtumi asom wɔ ɔhene ahemfie, na ɔnkyerɛ wɔn mma wɔnsua Kaldeafoɔ nwoma ne kasa. </content>
        </verse>
        <verse num="5">
            <content>Na ɔhene yii wɔn ahennuane no bi, da biara ne ne deɛ, ne nsa a ɔnom no bi, sɛ wɔntete wɔn mfeɛ mmiɛnsa; na ɛno akyi wɔmmɛsom ɔhene. </content>
        </verse>
        <verse num="6">
            <content>Na wɔn mu bi a wɔfiri Yudafoɔ mu ne Daniel, Hanania, Misael ne Asaria; </content>
        </verse>
        <verse num="7">
            <content>na asomfoɔ panin no totoo wɔn din. Ɔtoo Daniel din sɛ Beltesasar, na ɔtoo Hanania din sɛ Sadrak, na ɔtoo Misael din sɛ Mesak, na ɔtoo Asaria din sɛ Abed-Nego.</content>
            <content> </content>
        </verse>
        <verse num="8">
            <content> </content>
            <content> Na Daniel bɔɔ ne tirim sɛ ɔremfa ɔhene nnuane ne nsa a ɔnom no ngu ne ho fi, enti ɔsrɛɛ apiafohene no, na wangu ne ho fi. </content>
        </verse>
        <verse num="9">
            <content> Na Onyankopɔn maa Daniel nyaa asomfoɔ panin no anim adɔeɛ ne mmɔborɔhunu. </content>
        </verse>
        <verse num="10">
            <content>Na asomfoɔ panin no ka kyerɛɛ Daniel sɛ: Mesuro, ɛfiri sɛ anyɛ a, me wura ɔhene a wayi mo aduane ne mo anonneɛ no bɛhunu mo anim sɛ ɛyɛ mmɔbɔmmɔbɔ sene mo atipɛnfoɔ mmerantewaa no deɛ, na moama me tiri ato, ɔhene anim. </content>
        </verse>
        <verse num="11">
            <content>Ɛnna Daniel ka kyerɛɛ ɔsomfoɔ a asomfoɔ panin no de no asi Daniel, Hanania, Misael ne Asaria soɔ no sɛ: </content>
        </verse>
        <verse num="12">
            <content>Sɔ wo nkoa hwɛ dadu ɛ, na wɔmma yɛn afuomduane nni ne nsuo nnom, </content>
        </verse>
        <verse num="13">
            <content>na wode w’ani ahwɛ yɛn ne mmerantewaa a wɔdi ahennuane no anim, na sɛdeɛ wobɛhunu no, wo ne wo nkoa adi. </content>
        </verse>
        <verse num="14">
            <content>Ɛnna ɔpenee deɛ wɔkaeɛ no soɔ, na ɔsɔɔ wɔn hwɛɛ dadu. </content>
        </verse>
        <verse num="15">
            <content>Na dadu no wiee duro no, wɔhunuu wɔn anim sɛ ɛyɛ fɛ na wɔn honam aba wɔn ho sene mmerantewaa a wɔdi ahennuane no nyinaa. </content>
        </verse>
        <verse num="16">
            <content>Ɛnna ɔsomfoɔ no yii wɔn aduane pa ne nsa a wɔbɛnom no, na ɔmaa wɔn afuomduane.</content>
            <content> </content>
        </verse>
        <verse num="17">
            <content> </content>
            <content> Na mmerantewaa baanan yi, Onyankopɔn maa wɔn nwoma ne nyansa nyinaa mu nimdeɛ ne aniteɛ, na Daniel nyaa anisoadehunu ne daeɛ nyinaa mu nhunumu. </content>
        </verse>
        <verse num="18">
            <content>Na berɛ a ɔhene kaa sɛ wɔmfa wɔn mmra no duruiɛ no, asomfoɔ panin no de wɔn baa Nebukadnessar anim. </content>
        </verse>
        <verse num="19">
            <content>Na ɔhene ne wɔn kasae, na wɔanhunu wɔn nyinaa mu deɛ ɔte sɛ Daniel, Hanania, Misael ne Asaria; na wɔde wɔn kaa ɔhene apamfoɔ no ho. </content>
        </verse>
        <verse num="20">
            <content>Na nyansa ne nhunumu asɛm biara a ɔhene bisaa wɔn no, ɔhunuu wɔn sɛ wɔkyɛne nkonyaayifoɔ ne pɛadeahunufoɔ a wɔwɔ n’ahennie mu no nyinaa mprɛdu. </content>
        </verse>
        <verse num="21">
            <content> Na Daniel tenaa hɔ kɔduruu Ɔhene Kores afe a ɛdi kan so.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: 2 Ah 24.1-2 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: 2 Ah 20.18</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Lew 11 </content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Gye 39.21</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Hes 28.3 </content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Esra 1.1</content>
        </note>
    </chapter>
    <chapter num="2">
        <verse num="1">
            <content> </content>
            <content> Na Nebukadnessar ahennie afe a ɛtɔ so mmienu no, ɔsosoo daeɛ bi, na ne honhom ho yeraa no, na n’ani soroe. </content>
        </verse>
        <verse num="2">
            <content> Ɛnna ɔhene kaa sɛ wɔnkɔfrɛ nkonyaayifoɔ, pɛadeahunufoɔ, ntafowayifoɔ ne Kaldeafoɔ mmra, na wɔmmɛkyerɛ ɔhene daeɛ no. Na wɔba bɛgyinaa ɔhene anim. </content>
        </verse>
        <verse num="3">
            <content>Na ɔhene ka kyerɛɛ wɔn sɛ: Maso daeɛ bi, na me honhom ho yera me sɛ mɛkae daeɛ no ne ne nkyerɛaseɛ. </content>
        </verse>
        <verse num="4">
            <content> Ɛnna Kaldeafoɔ no ka kyerɛɛ ɔhene wɔ Aramaik kasa mu sɛ: Ɔhene nnya nkwa daa! Ka wo daeɛ no kyerɛ wo nkoa, na yɛnkyerɛ aseɛ. </content>
        </verse>
        <verse num="5">
            <content>Ɔhene bua see Kaldeafoɔ no sɛ: Deɛ maka no ara na maka: Sɛ moankyerɛ me daeɛ no ne n’ase a, wɔbɛtwitwa mo mu asinasini, na wɔadane mo afie sumina. </content>
        </verse>
        <verse num="6">
            <content>Na sɛ mokyerɛ me daeɛ no ne n’ase a, mobɛnya me hɔ akyɛdeɛ, ayɛyɛdeɛ ne anidie kɛseɛ. Enti monkyerɛ me daeɛ no ne n’ase. </content>
        </verse>
        <verse num="7">
            <content>Wɔbuaa bio sɛ: Ma ɔhene nka daeɛ no nkyerɛ ne nkoa, na yɛnkyerɛ aseɛ. </content>
        </verse>
        <verse num="8">
            <content>Ɔhene buaa sɛ: Menim ampa sɛ moresɛe me berɛ, ɛsiane sɛ monim sɛ mekasa a mennane akyire. </content>
        </verse>
        <verse num="9">
            <content>Sɛ moankyerɛ me daeɛ no a, adeɛ rebɛyɛ mo, ɛfiri sɛ moadwene atorosɛm ne nnaadaasɛm sɛ morebɛka no m’anim de akɔsi sɛ mɛsesa m’adwene; enti monka daeɛ no nkyerɛ me, na menhunu sɛ mobɛtumi akyerɛ me aseɛ. </content>
        </verse>
        <verse num="10">
            <content>Kaldeafoɔ no buaa ɔhene sɛ: Onipa biara nni asase so a ɔbɛtumi akyerɛ ɔhene asɛm yi, na ɔhenkɛseɛ ne owura ne otumfoɔ biara mmisaa nkonyaayifoɔ, pɛadeahununi ne Kaldeani biara hɔ asɛm a ɛte sɛɛ pɛn. </content>
        </verse>
        <verse num="11">
            <content>Na asɛm a ɔhene rebisa yi yɛ den dodo, na obiara biara nni hɔ a ɔbɛtumi akyerɛ no ɔhene anim, gye anyame a wɔn tenabea nni honam mufoɔ nkyɛn.</content>
            <content> </content>
        </verse>
        <verse num="12">
            <content>Yei nti ɔhene bo fui, na n’ani beree kɛse, na ɔkaa sɛ wɔnkum Babel anyansafoɔ nyinaa. </content>
        </verse>
        <verse num="13">
            <content>Enti mmara no baa sɛ wɔnkum anyansafoɔ no; na wɔhwehwɛɛ Daniel ne ne mfɛfoɔ no sɛ wɔrebɛku wɔn. </content>
        </verse>
        <verse num="14">
            <content> Ɛnna Daniel de kasa pa ne nyansa ne ɔhene safohene Ariok a ɔfirii sɛ ɔrekɔkum Babel anyansafoɔ no kasae; </content>
        </verse>
        <verse num="15">
            <content>sɛ: Adɛn nti na ɔhene hyɛɛ mmara a ɛyɛ den seyie? Ɛnna Ariok kaa asɛm no kyerɛɛ Daniel. </content>
        </verse>
        <verse num="16">
            <content>Na Daniel kɔ kɔsrɛɛ ɔhene sɛ ɔmma no berɛ na wakyerɛ no daeɛ no ase.</content>
            <content> </content>
        </verse>
        <verse num="17">
            <content>Ɛnna Daniel firi kɔɔ ne fie, na ɔkɔkaa asɛm no kyerɛɛ ne mfɛfoɔ Hanania, Misael ne Asaria, </content>
        </verse>
        <verse num="18">
            <content>sɛ wɔnsrɛ ɔsoro Nyankopɔn hɔ mmɔborɔhunu, ahuntasɛm no ho, na wɔankum Daniel ne ne mfɛfoɔ anka Babel anyansafoɔ a aka no ho. </content>
        </verse>
        <verse num="19">
            <content> Ɛnna wɔyii ahuntasɛm no kyerɛɛ Daniel anadwo anisoadehunu mu. Ɛnna Daniel hyiraa ɔsoro Nyankopɔn;</content>
        </verse>
        <verse num="20">
            <block_quote>
                <content>Daniel kaa sɛ:</content>
            </block_quote>
            <block_quote>
                <content>Nhyira nka Nyankopɔn din daa daa,</content>
            </block_quote>
            <block_quote kind="LEFT_INDENTED">
                <content>sɛ nyansa ne tumi, ɔno na ɛwɔ no;</content>
            </block_quote>
        </verse>
        <verse num="21">
            <block_quote>
                <content> </content>
                <content> ɔno na ɔsakyera berɛ ne nna;</content>
            </block_quote>
            <block_quote kind="LEFT_INDENTED">
                <content>ɔtu ahene, na ɔsi ahene,</content>
            </block_quote>
            <block_quote>
                <content>ɔma anyansafoɔ nyansa,</content>
            </block_quote>
            <block_quote kind="LEFT_INDENTED">
                <content>na ɔma wɔn a wɔnni nhunumu nimdeɛ;</content>
            </block_quote>
        </verse>
        <verse num="22">
            <block_quote>
                <content>ɔyi deɛ emu dɔ ne deɛ ahunta adi,</content>
            </block_quote>
            <block_quote kind="LEFT_INDENTED">
                <content>ɔnim deɛ ɛwɔ esum mu,</content>
            </block_quote>
            <block_quote kind="LEFT_INDENTED">
                <content>na hann ne no na ɛteɛ.</content>
            </block_quote>
        </verse>
        <verse num="23">
            <block_quote>
                <content>Wo, m’agyanom Nyankopɔn,</content>
            </block_quote>
            <block_quote kind="LEFT_INDENTED">
                <content>na meda wo ase meyi wo ayɛ,</content>
            </block_quote>
            <block_quote>
                <content>sɛ woama me nyansa ne tumi,</content>
            </block_quote>
            <block_quote kind="LEFT_INDENTED">
                <content>na afei woayi deɛ yɛsrɛɛ woɔ akyerɛ me,</content>
            </block_quote>
            <block_quote kind="LEFT_INDENTED">
                <content>sɛ woama yɛahunu ɔhene daeɛ no.</content>
                <content> </content>
            </block_quote>
        </verse>
        <verse num="24">
            <content> </content>
            <content> Ɛno nti Daniel kɔɔ Ariok a ɔhene ayi no sɛ ɔnkum Babel anyansafoɔ no nkyɛn; ɔkɔ kɔka kyerɛɛ no sɛ: Babel anyansafoɔ no, nkum wɔn! Fa me kɔ ɔhene anim, na menkɔkyerɛ no aseɛ.</content>
            <content> </content>
        </verse>
        <verse num="25">
            <content>Ɛnna Ariok yɛɛ ntɛm de Daniel kɔɔ ɔhene anim, na ɔka kyerɛɛ no sɛ: Mahunu Yuda atukɔfoɔ no mu barima bi a ɔbɛkyerɛ ɔhene daeɛ no aseɛ. </content>
        </verse>
        <verse num="26">
            <content>Ɔhene bisaa Daniel a ne din de Beltesasar sɛ: Wobɛtumi akyerɛ me daeɛ a mesoeɛ no ne ne nkyerɛaseɛ?</content>
            <content> </content>
        </verse>
        <verse num="27">
            <content>Daniel buaa ɔhene sɛ: Ahuntasɛm a ɔhene rebisa no, anyansafoɔ, pɛadeahunufoɔ, nkonyaayifoɔ nyankonnekyerɛfoɔ rentumi nkyerɛ ɔhene; </content>
        </verse>
        <verse num="28">
            <content>nanso Onyankopɔn bi wɔ ɔsoro a ɔyi ahuntasɛm adie, na wakyerɛ Ɔhene Nebukadnessar deɛ ɛrebɛba daakye. Wo daeɛ ne w’anisoadeɛ a woda wo mpa soɔ no wohunuiɛ no nie: </content>
        </verse>
        <verse num="29">
            <content> Ɔhene, wodwenee nnoɔma pii ho wɔ wo mpa so, deɛ yei akyi ɛbɛba no ho, na deɛ ɔyi ahuntasɛm adie no ama woahunu deɛ ɛrebɛba no. </content>
        </verse>
        <verse num="30">
            <content> Na me deɛ, ɛnyɛ nyansa a ɛwɔ me mu sene ateasefoɔ nyinaa nti na wɔayi ahuntasɛm yi akyerɛ me, na deɛ ɛbɛyɛ na wɔakyerɛ ɔhene nkyerɛaseɛ no, na woahunu w’akoma mu nsusuiɛ no nti.</content>
            <content> </content>
        </verse>
        <verse num="31">
            <content>Wo, ɔhene, wohwɛe, na hwɛ, na ohoni kɛseɛ bi nie: Ohoni no so, na ɛhran hyɛnn; ɛgyinaa w’anim na ɛho yɛ hu. </content>
        </verse>
        <verse num="32">
            <content>Ohoni no nie: Ne tiri yɛ sika pa, ne koko ne n’abasa yɛ dwetɛ, ne yafunu ne n’asene yɛ kɔbere mfrafraeɛ. </content>
        </verse>
        <verse num="33">
            <content>N’asrɛ yɛ dadeɛ, ne nan mu bi yɛ dadeɛ, na emu bi yɛ dɔteɛ. </content>
        </verse>
        <verse num="34">
            <content>Wohwɛ ara kɔsii sɛ ɔboɔ bi a nsa biara nkura mu te bɛbɔɔ ohoni no nan a ɛyɛ dadeɛ ne dɔteɛ no, na ɛbubuu no muhumuhu; </content>
        </verse>
        <verse num="35">
            <content>ɛnna dadeɛ, dɔteɛ, kɔbere mfrafraeɛ, dwetɛ ne sika no bubuu muhumuhu prɛko pɛ, na ɛyɛɛ sɛ ahuhuberɛ mu ayuporebea so ntɛtɛ, na mframa sesa kɔe, na wɔanhunu wɔn baabiara bio. Na ɔboɔ a ɛbɔɔ ohoni no yɛɛ bepɔ kɛseɛ, na ɛyɛɛ asase nyinaa so ma.</content>
            <content> </content>
        </verse>
        <verse num="36">
            <content>Daeɛ no nie, na yɛbɛka ne nkyerɛaseɛ nso akyerɛ ɔhene. </content>
        </verse>
        <verse num="37">
            <content> Wo, ɔhene, woyɛ ahene mu hene a ɔsoro Nyankopɔn de ahennie, tumi, ahoɔden ne animuonyam ama woɔ, </content>
        </verse>
        <verse num="38">
            <content> na baabiara a nnipa mma, wiram mmoa ne ewiem nnomaa teɛ no, ɔde wɔn ahyɛ wo nsa, na ɔde wo adi wɔn nyinaa so: Wone sika tiri no. </content>
        </verse>
        <verse num="39">
            <content>Na w’akyi na ahennie foforɔ bɛsɔre a ɛnnuru wo deɛ no ne ahennie a ɛtɔ so mmiɛnsa foforɔ a ɛyɛ kɔbere mfrafraeɛ a ɛbɛdi asase nyinaa soɔ. </content>
        </verse>
        <verse num="40">
            <content>Na ahennie a ɛtɔ so nnan no bɛyɛ den sɛ dadeɛ; na sɛdeɛ dadeɛ bubu na ɛyam adeɛ a ɛbɔ so nyinaa no, saa ara na ahennie a ɛtɔ so nnan no bɛbobɔ ahennie a ɛdi kan no nyinaa. </content>
        </verse>
        <verse num="41">
            <content>Na sɛdeɛ wohunuu nan ne nansoaa a emu bi yɛ ɔnwomfoɔ dɔteɛ</content>
            <note_ref>1</note_ref>
            <content> na emu bi yɛ dadeɛ no, ɛbɛyɛ ahennie a emu apaepaeɛ, nso dadeɛ denyɛ no bɛtena mu, sɛdeɛ wohunuu sɛ dɔteɛ afrafra dadeɛ no mu no. </content>
        </verse>
        <verse num="42">
            <content>Na nansoaa a emu bi yɛ dadeɛ na ebi yɛ ɛfa no, ahennie no fa bi bɛyɛ den, na emu bi bɛyɛ mmerɛ; </content>
        </verse>
        <verse num="43">
            <content>na sɛdeɛ wohunuu dɔteɛ sɛ afrafra dadeɛ no, nnipa no bɛdi afra, wɔn asefoɔ mu, na wɔremfemfam wɔn ho, sɛdeɛ dadeɛ nnya dɔteɛ mu afraeɛ no. </content>
        </verse>
        <verse num="44">
            <content> Na ahemfo no nna no mu no ɔsoro Nyankopɔn bɛma ahennie a wɔrensɛe no da, na wɔrennya n’ahennie mma ɔman foforɔ bi so, na ɛbɛbubu ahennie ahodoɔ no nyinaa ama no asa, na ɛno deɛ, ɛbɛgyina daa. </content>
        </verse>
        <verse num="45">
            <content> Ɛno nti sɛdeɛ wohunuu sɛ ɔboɔ a nsa anka te firii bepɔ no ho, na ɛbɛbubuu dadeɛ, kɔbere mfrafraeɛ, ɛfa, dwetɛ ne sika no muhumuhu no, saa ara na Onyankopɔn kɛseɛ no akyerɛ ɔhene deɛ daakye ɛbɛba; na daeɛ no wom na ne nkyerɛaseɛ yɛ nokorɛ.</content>
            <content> </content>
        </verse>
        <verse num="46">
            <content>Ɛno na Ɔhene Nebukadnessar de n’anim butuu fam, na ɔkotoo Daniel, na ɔkaa sɛ wɔmmɔ no Daniel aduane afɔdeɛ ne ohwam afɔdeɛ. </content>
        </verse>
        <verse num="47">
            <content> Ɔhene ka kyerɛɛ Daniel sɛ: Ampa ara, mo Nyankopɔn yɛ anyame mu Nyame ne ahemfo wura ne deɛ ɔyi ahuntasɛm adie, sɛ woatumi ayi saa ahuntasɛm yi adie. </content>
        </verse>
        <verse num="48">
            <content> Ɛnna ɔhene yɛɛ Daniel kɛseɛ, na ɔmaa no ayɛyɛdeɛ akɛseɛ bebree, na ɔmaa no dii Babel asase nyinaa so tumi ne Babel anyansafoɔ nyinaa so mpanimfoɔ mu titire. </content>
        </verse>
        <verse num="49">
            <content> Na Daniel srɛɛ ɔhene, na ɔde Sadrak, Mesak ne Abed-Nego yeyɛɛ Babel asase mu nsɛm so ahwɛfoɔ. Na Daniel deɛ, ɔtenaa ɔhene aban mu.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Dan 7 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Yes 47.12-13</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Dan 3.9</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Dan 1.17, 20; 2.24</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Dan 2.30</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Dan 4.17 </content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Dan 2.14 </content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Dan 2.22</content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Gye 41.16</content>
        </note>
        <note kind="CROSS_REFERENCES">
            <content kind="REF_VERSE_START">37</content>
            <content>: Hes 26.7</content>
        </note>
        <note kind="CROSS_REFERENCES">
            <content kind="REF_VERSE_START">38</content>
            <content>: Yer 27.6</content>
        </note>
        <note num="1">
            <content kind="REF_VERSE_START">41</content>
            <content> </content>
            <content kind="STRONG_EM">DƆTEƐ: </content>
            <content>Ɛno ara ne ɛfa.</content>
        </note>
        <note kind="CROSS_REFERENCES">
            <content kind="REF_VERSE_START">44</content>
            <content>: Dan 7.14, 27; Yes 9.7; 1 Ko 15.24; Adi 11.15</content>
        </note>
        <note kind="CROSS_REFERENCES">
            <content kind="REF_VERSE_START">45</content>
            <content>: Dan 2.34</content>
        </note>
        <note kind="CROSS_REFERENCES">
            <content kind="REF_VERSE_START">47</content>
            <content>: Dan 3.29; Yos 2.11; Dwom 86.8; Yes 42.8-9</content>
        </note>
        <note kind="CROSS_REFERENCES">
            <content kind="REF_VERSE_START">48</content>
            <content>: Dan 2.6</content>
        </note>
        <note kind="CROSS_REFERENCES">
            <content kind="REF_VERSE_START">49</content>
            <content>: Dan 3.12</content>
        </note>
    </chapter>
    <chapter num="3">
        <verse num="1">
            <content>Ɔhene Nebukadnessar yɛɛ sika honi a ne tentene yɛ basafa dunum, na ne tɛtrɛtɛ yɛ basafa baako ne fa. Ɔde sii Dura asaseta so wɔ Babel asase so. </content>
        </verse>
        <verse num="2">
            <content>Na Ɔhene Nebukadnessar somaa sɛ wɔnkɔhyiahyia amantam ahemfo, mmakoma ne amradofoɔ, atemmufoɔ mpanin, nsannaafoɔ, mmaratwerɛfoɔ, atemmufoɔ ne nsase no so atumfoɔ nyinaa sɛ wɔmmra na wɔnna ohoni a Ɔhene Nebukadnessar de sii hɔ no adi. </content>
        </verse>
        <verse num="3">
            <content>Ɛnna amantam ahemfo, mmakoma ne amradofoɔ, atemmufoɔ mpanin, nsannaafoɔ, mmaratwerɛfoɔ, asennifoɔ ne nsase no so atumfoɔ nyinaa bɛhyiaa sɛ wɔrebɛda ohoni a Ɔhene Nebukadnessar de sii hɔ no adi, na wɔbɛgyinaa ohoni a Nebukadnessar de sii hɔ no anim. </content>
        </verse>
        <verse num="4">
            <content>Na ɛsɛn bi teaa mu denden sɛ: Mo, nkurɔfoɔ, aman ne kasa ahodoɔ, wɔka kyerɛ mo sɛ: </content>
        </verse>
        <verse num="5">
            <content>Ɛberɛ a mobɛte abɛn, odurugya sankuo, sambuka sankuo, bɛnta, atɛntɛbɛn ne nsanku ahodoɔ nyinaa gyegyeɛ no, monhwe fam nsɔre sika honi a Ɔhene Nebukadnessar de asi hɔ no. </content>
        </verse>
        <verse num="6">
            <content>Na deɛ ɔrenhwe ase nsɔre no, dɔn no ara mu wɔde no bɛto ogya a ɛrefranam fononoo mu. </content>
        </verse>
        <verse num="7">
            <content>Saa nti berɛ a wɔtee abɛn, odurugya, sankuo, sambuka sankuo bɛnta, atɛntɛbɛn ne nsankuo ahodoɔ nyinaa no gyegyeɛ ara pɛ no, aman, nkurɔfoɔ ne kasa ahodoɔ no nyinaa hwehwee ase sɔree sika honi a Ɔhene Nebukadnessar de asi hɔ no.</content>
            <content> </content>
        </verse>
        <verse num="8">
            <content>Saa berɛ no ara mu Kaldeafoɔ bi kɔtoatoaa Yudafoɔ no; </content>
        </verse>
        <verse num="9">
            <content>kyerɛɛ Ɔhene Nebukadnessar sɛ: Ɔhene nnya nkwa daa! </content>
        </verse>
        <verse num="10">
            <content> Wo na woahyɛ mmara sɛ onipa biara a ɔbɛte abɛn, odurugya, sankuo, sambuka sankuo, bɛnta, atɛntɛbɛn ne nsankuo ahodoɔ nyinaa gyegyeɛ no, ɔnhwe ase nsɔre sika honi no, </content>
        </verse>
        <verse num="11">
            <content>na deɛ wanhwe ase ansɔre no, wɔde no bɛto ogya a ɛrefranam fononoo mu: </content>
        </verse>
        <verse num="12">
            <content> Ɔhene, Yudafoɔ bi wɔ hɔ a wode wɔn asisi Babel asase mu nsɛm so ahwɛfoɔ, Sadrak, Mesak ne Abed-Nego; mmarima yi mmu wo, wɔnsom w’anyame, na wɔnsɔre sika honi a wode asi hɔ no.</content>
            <content> </content>
        </verse>
        <verse num="13">
            <content>Ɛnna Nebukadnessar de abufuo ne anibereɛ kaa sɛ wɔnkɔfa Sadrak, Mesak ne Abed-Nego mmra. Na wɔde mmarima yi baa ɔhene anim. </content>
        </verse>
        <verse num="14">
            <content>Nebukadnessar bisaa wɔn sɛ: Sadrak, Mesak ne Abed-Nego, moboapa na monsom m’anyame, na monsɔre sika honi a mede masi hɔ no? </content>
        </verse>
        <verse num="15">
            <content> Afei deɛ, sɛ moasiesie mo ho sɛ berɛ a mobɛte abɛn, odurugya, sankuo, sambuka sankuo, bɛnta, atɛntɛbɛn ne nsankuo ahodoɔ nyinaa gyegyeɛ no, mobɛhwe ase asɔre ohoni a mayɛ a, ɛyɛ na sɛ moansɔre no a, dɔn no ara mu wɔde mo bɛgu ogya a ɛrefranam fononoo no mu, na onyame bɛn na ɔbɛyi mo afiri me nsam?</content>
            <content> </content>
        </verse>
        <verse num="16">
            <content>Sadrak, Mesak ne Abed-Nego buaa Ɔhene Nebukadnessar sɛ: Ɛnhia yɛn sɛ yɛbɛbua wo yei ho asɛm biara. </content>
        </verse>
        <verse num="17">
            <content> Hwɛ, yɛn Nyankopɔn a yɛsom no no bɛtumi ayi yɛn afiri ogya a ɛrefranam fononoo no mu, na ɔbɛgye yɛn afiri wo, ɔhene, nsam. </content>
        </verse>
        <verse num="18">
            <content> Na sɛ amma saa mpo a, ɔhene, hunu sɛ yɛrensom w’anyame, na yɛrensɔre sika honi a wode asi hɔ no.</content>
            <content> </content>
        </verse>
        <verse num="19">
            <content>Ɛno na abufuhyeɛ hyɛɛ Nebukadnessar ma, na n’anim tebea sakyera tiaa Sadrak, Mesak ne Abed-Nego; ɔkaa sɛ wɔmma fononoo no mu nnɔ mprɛnson nkyɛne deɛ daa ɛyɛ no. </content>
        </verse>
        <verse num="20">
            <content>Na ɔhyɛɛ mmarima bi, ne dɔm mu mmarima ahoɔdenfoɔ, sɛ wɔnkyekyere Sadrak, Mesak ne Abed-Nego mfa wɔn nkɔgu ogya a ɛrefranam fononoo no mu. </content>
        </verse>
        <verse num="21">
            <content>Ɛnna wɔkyekyeree mmarima yi, wɔn ntwontwo, togase, wɔn ntadeɛ ne wɔn mmotire ne wɔn ntoma mu, na wɔtoo wɔn guu ogya a ɛrefranam no mu. </content>
        </verse>
        <verse num="22">
            <content>Na ɛsiane sɛ ɔhene asɛm no mu yɛ den, na fononoo no adɔ hyehyeehye aboro soɔ no nti, mmarima a wɔde Sadrak, Mesak ne Abed-Nego kɔforoeɛ no, ogyaframa no kumm wɔn. </content>
        </verse>
        <verse num="23">
            <content>Na mmarima baasa yi, Sadrak, Mesak, ne Abed-Nego a wɔakyekyere wɔn no hwehwee ogya a ɛrefranam fononoo no mu.</content>
            <content> </content>
        </verse>
        <verse num="24">
            <content>Ɛnna Ɔhene Nebukadnessar ho dwirii no, na ɔsɔre ntɛmntɛm, na ɔbisaa n’agyinatufoɔ no sɛ: Ɛnyɛ mmarima baasa na yɛkyekyeree wɔn guu ogya no mu? Wɔbuaa ɔhene no sɛ: Ampa, ɔhene. </content>
        </verse>
        <verse num="25">
            <content> Ɔkaa sɛ: Hwɛ, mehunu mmarima baanan a wɔasane wɔn sɛ wɔnenam ogya no mu, na wɔn ho ntɔɔ kyema, na deɛ ɔtɔ so nnan no tebea te sɛ anyame ba bi.</content>
            <content> </content>
        </verse>
        <verse num="26">
            <content>Ɛnna Nebukadnessar bɛn ogya a ɛrefranam fononoo no mu no ano na ɔkaa sɛ: Sadrak, Mesak ne Abed-Nego, ɔsorosoro Nyankopɔn nkoa, momfiri adi mmra! Ɛnna Sadrak, Mesak ne Abed-Nego firii adi firii ogya no mu. </content>
        </verse>
        <verse num="27">
            <content> Na amantam ahemfo, mmakoma ne amradofoɔ ne ɔhene agyinatufoɔ hyia bɛhwɛɛ mmarima yi, sɛ ogya annya wɔn honam so tumi, na wɔn tiri so nwi anhyeɛ, na wɔn ntwontwo ansakyera, na ogya no ho hwa amfa wɔn ho.</content>
            <content> </content>
        </verse>
        <verse num="28">
            <content> </content>
            <content> Nebukadnessar kaa sɛ: Nhyira ne Sadrak, Mesak ne Abed-Nego Nyankopɔn a wasoma ne bɔfoɔ, na wabɛyi ne nkoa a wɔde wɔn ho too ne soɔ na wɔsakyeraa ɔhene asɛm na wɔde wɔn honam maeɛ, deɛ ɛbɛyɛ na wɔrensom na wɔrensɔre anyame biara sɛ wɔn Nyankopɔn. </content>
        </verse>
        <verse num="29">
            <content> Ne saa nti, mehyɛ mmara sɛ ɔman, nkurɔfoɔ ne kasa ahodoɔ nyinaa mu biara a ɔka Sadrak, Mesak ne Abed-Nego Nyankopɔn ho abususɛm no, wɔbɛtwitwa no asinasini, na wɔama ne fie adane amamfo, ɛfiri sɛ onyame biara nni hɔ a ɔbɛtumi agye onipa seyie. </content>
        </verse>
        <verse num="30">
            <content>Ɛnna ɔhene maa Sadrak, Mesak ne Abed-Nego dii yie Babel asase soɔ.</content>
            <content> </content>
        </verse>
        <note kind="CROSS_REFERENCES">
            <content kind="REF_VERSE_START">10</content>
            <content>: Dan 6.12</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Dan 2.49</content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: 2 Ah 18.35</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Dwom 66.12</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Eks 20.3-5</content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Yes 43.2; Dan 3.28</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Heb 11.34</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Dan 6.22 </content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Dan 2.47</content>
        </note>
    </chapter>
    <chapter num="4">
        <verse num="1">
            <content>Ɔhene Nebukadnessar de yei kɔmaa aman, nkurɔfoɔ ne kasa ahodoɔ nyinaa a wɔte asase nyinaa soɔ: Ɛnsi mo yie mmoroso! </content>
        </verse>
        <verse num="2">
            <content>Nsɛnkyerɛnneɛ ne anwanwadeɛ a ɔsorosoro Nyankopɔn ayɛ me no, ayɛ me fɛ sɛ mɛka makyerɛ.</content>
        </verse>
        <verse num="3">
            <block_quote>
                <content> </content>
                <content> Sɛdeɛ ne nsɛnkyerɛnneɛ si soso fa!</content>
            </block_quote>
            <block_quote kind="LEFT_INDENTED">
                <content>na n’anwanwadeɛ sɛdeɛ ɛsi yɛ den fa!</content>
            </block_quote>
            <block_quote>
                <content>N’ahennie yɛ daa ahennie,</content>
            </block_quote>
            <block_quote kind="LEFT_INDENTED">
                <content>na ne tumi wɔ awoɔ ntoatoasoɔ nyinaa so.</content>
            </block_quote>
        </verse>
        <verse num="4">
            <content>Me, Nebukadnessar, mete me fie dwoodwoo, na me ho tɔ me wɔ m’aban mu; </content>
        </verse>
        <verse num="5">
            <content>na mesoo daeɛ bi a ɛyii me hu, na me mpa so adwene ne m’anisoadehunu haa me. </content>
        </verse>
        <verse num="6">
            <content>Enti mehyɛɛ mmara sɛ wɔmfa Babel anyansafoɔ mmra m’anim, na wɔmmɛkyerɛ me daeɛ no ase. </content>
        </verse>
        <verse num="7">
            <content> Ɛnna nkonyaayifoɔ, pɛadeahunufoɔ, Kaldeafoɔ ne nyankonnekyerɛfoɔ baeɛ, na meyii daeɛ no kyerɛɛ wɔn, nanso wɔantumi ankyerɛ me aseɛ. </content>
        </verse>
        <verse num="8">
            <content> Na akyire yi no, Daniel a wɔfrɛ no Beltesasar, sɛ me nyame no din teɛ no, na anyame kronkron honhom wɔ ne mu no baa m’anim, na meyii daeɛ no kyerɛɛ no: </content>
        </verse>
        <verse num="9">
            <content> Beltesasar, nkonyaayifoɔ panin, sɛ menim sɛ anyame kronkron honhom wɔ wo mu na ahuntasɛm biara nyɛ wo den nti, ka me daeɛ mu adehunu a mehunuiɛ ne ne nkyerɛaseɛ kyerɛ me.</content>
        </verse>
        <verse num="10">
            <block_quote>
                <content> </content>
                <content> Na m’anisoadeɛ a mehunuu no me mpa soɔ no nie:</content>
            </block_quote>
            <block_quote kind="LEFT_INDENTED">
                <content>Mehunuu dua bi sɛ ɛsi asase mfimfini,</content>
            </block_quote>
            <block_quote kind="LEFT_INDENTED">
                <content>a ɛware tenteenten.</content>
            </block_quote>
        </verse>
        <verse num="11">
            <block_quote>
                <content>Dua no nyini yɛɛ kɛseɛ na ɛyɛɛ den,</content>
            </block_quote>
            <block_quote kind="LEFT_INDENTED">
                <content>na ne tentene kɔduruu soro,</content>
            </block_quote>
            <block_quote kind="LEFT_INDENTED">
                <content>na wɔhunu no asase so baabiara;</content>
            </block_quote>
        </verse>
        <verse num="12">
            <block_quote>
                <content> </content>
                <content> ɛso ahahan yɛ fɛ,</content>
            </block_quote>
            <block_quote kind="LEFT_INDENTED">
                <content>na ɛso aba dɔɔso,</content>
            </block_quote>
            <block_quote kind="LEFT_INDENTED">
                <content>na aduane wɔ mu ma nnipa nyinaa,</content>
            </block_quote>
            <block_quote>
                <content>wiram mmoa tete ne nwunu ase,</content>
            </block_quote>
            <block_quote kind="LEFT_INDENTED">
                <content>na ewiem nnomaa sisi ne mman so,</content>
            </block_quote>
            <block_quote kind="LEFT_INDENTED">
                <content>na abɔdeɛ nyinaa didi ho.</content>
                <content> </content>
            </block_quote>
        </verse>
        <verse num="13">
            <content>Mehunuu wɔ m’anisoadeɛ wɔ me mpa soɔ no mu sɛ, ɔwɛmfoɔ kronkron bi firi soro durui. </content>
        </verse>
        <verse num="14">
            <content> Ɔteaa mu denden na ɔkaa sɛ:</content>
            <block_quote>
                <content>Mommu dua no ntwitwa ne mman.</content>
            </block_quote>
            <block_quote kind="LEFT_INDENTED">
                <content>Mompore n’ahahan mpansam n’aba;</content>
            </block_quote>
            <block_quote>
                <content>mmoa nnwane mfiri aseɛ,</content>
            </block_quote>
            <block_quote kind="LEFT_INDENTED">
                <content>na nnomaa mfiri ne mman so.</content>
            </block_quote>
        </verse>
        <verse num="15">
            <block_quote>
                <content>Nanso monnya ne dunsini asase mu,</content>
            </block_quote>
            <block_quote kind="LEFT_INDENTED">
                <content>dadeɛ ne kɔbere mfrafraeɛ mpokyerɛ mu,</content>
            </block_quote>
            <block_quote kind="LEFT_INDENTED">
                <content>petee so wira mu,</content>
            </block_quote>
            <block_quote>
                <content>na ɔsoro bosuo mfɔ no,</content>
            </block_quote>
            <block_quote kind="LEFT_INDENTED">
                <content>na ɔne mmoa</content>
            </block_quote>
            <block_quote kind="LEFT_INDENTED">
                <content>nni asase so ahahan.</content>
            </block_quote>
        </verse>
        <verse num="16">
            <block_quote>
                <content> </content>
                <content> N’adwene nsakyera na anyɛ onipa deɛ bio,</content>
            </block_quote>
            <block_quote kind="LEFT_INDENTED">
                <content>na wɔmma no aboa adwene</content>
            </block_quote>
            <block_quote kind="LEFT_INDENTED">
                <content>na mfeɛ nson ntwa ne tiri so.</content>
            </block_quote>
        </verse>
        <verse num="17">
            <block_quote>
                <content> </content>
                <content> Awɛmfoɔ kronkron yi agyina so na asɛm yi nam,</content>
            </block_quote>
            <block_quote kind="LEFT_INDENTED">
                <content>na akronkronfoɔ asɛm so na adeɛ yi sie,</content>
            </block_quote>
            <block_quote>
                <content>deɛ ɛbɛyɛ na ateasefoɔ ahunu sɛ:</content>
            </block_quote>
            <block_quote kind="LEFT_INDENTED">
                <content>Deɛ ɔwɔ ɔsorosoro na ɔdi nnipa ahennie so tumi,</content>
            </block_quote>
            <block_quote>
                <content>na ɔde ma obiara a ɔpɛ,</content>
            </block_quote>
            <block_quote kind="LEFT_INDENTED">
                <content>na ɔde nnipa mu ahobrɛasefoɔ si soɔ.</content>
                <content> </content>
            </block_quote>
        </verse>
        <verse num="18">
            <content>Daeɛ yi na me, Ɔhene Nebukadnessar, mehunuiɛ. Na afei wo, Beltesasar, ka ne nkyerɛaseɛ, ɛfiri sɛ m’ahennie mu anyansafoɔ nyinaa ntumi nkyerɛ me aseɛ, na wo deɛ, ɛsiane sɛ anyame kronkron honhom wɔ wo mu nti, wobɛtumi.</content>
            <content> </content>
        </verse>
        <verse num="19">
            <content>Ɛnna Daniel a ne din de Beltesasar no ho dwirii no kakra ara sann, na n’adwene haa no. Ɔhene ka kyerɛɛ no sɛ: Beltesasar, mma daeɛ no ne ne nkyerɛaseɛ nnha wo. Beltesasar kaa sɛ: Me wura, anka ma daeɛ no mfa wɔn a wɔkyiri woɔ ho, na ne nkyerɛaseɛ mfa w’atamfoɔ ho. </content>
        </verse>
        <verse num="20">
            <content>Dua a wohunuiɛ a ɛso na ɛyɛ den a ne tentene kɔpem soro na wɔhu no asase nyinaa soɔ, </content>
        </verse>
        <verse num="21">
            <content>na n’ahahan yɛ fɛ na ɛso aba dɔɔso na aduane wɔ mu ma nnipa nyinaa, na wiram mmoa tete aseɛ na ewiem nnomaa sisi ne mman soɔ no, </content>
        </verse>
        <verse num="22">
            <content>ɛne wo, ɔhene a woso na woyɛ den na wo kɛseyɛ dɔɔso kɔduru soro na wo tumidie duru asase ano no. </content>
        </verse>
        <verse num="23">
            <content>Na sɛ ɔhene hunuu ɔwɛmfoɔ kronkron bi sɛ ɔfiri ɔsoro duru bɛkaa sɛ: Mommu dua no nsɛe no, nanso monnya ne dunsini asase mu, dadeɛ ne kɔbere mfrafraeɛ mpokyerɛ mu, petee so wira mu, na ɔsoro bosuo mfɔ no, na ɔne wiram mmoa nnidi nkɔsi sɛ mfeɛ nson bɛtwa ne tiri soɔ: </content>
        </verse>
        <verse num="24">
            <content>Ɔhene, nkyerɛaseɛ no nie, na ɔsorosoroni asotwe a ɛbɛba me wura ɔhene soɔ nie: </content>
        </verse>
        <verse num="25">
            <content>Wɔbɛtu wo afiri nnipa mu, na wo ne wiram mmoa atena, na wɔama woawe ewira sɛ anantwie, na ɔsoro bosuo afɔ wo, na mfeɛ nson atwa wo tiri so, akɔsi sɛ wobɛhunu sɛ ɔsorosoroni no di nnipa ahennie so tumi, na ɔde ma obiara a ɔpɛ. </content>
        </verse>
        <verse num="26">
            <content>Na sɛdeɛ wɔkaa sɛ wɔnnya dua no dunsini no, sɛ wonya hunu sɛ ɔsoro na ɛdi tumi no a, w’ahennie bɛgyina ama wo. </content>
        </verse>
        <verse num="27">
            <content> Enti, ɔhene, ma m’afotuo nyɛ wo fɛ, na fa tenenee ka wo bɔne gu, na fa ahiafoɔ ayɛyɛ sesa w’amumuyɛ, sɛ ebia ɛbɛma wo yiedie akyɛ.</content>
            <content> </content>
        </verse>
        <verse num="28">
            <content>Yeinom nyinaa baa Ɔhene Nebukadnessar so. </content>
        </verse>
        <verse num="29">
            <content>Abosome dummienu wiee duro no, da bi na ɔnenam Babel ahennie aban so; </content>
        </verse>
        <verse num="30">
            <content> ɔhene no kaa sɛ: Ɛnyɛ Babel kɛseɛ a makyekyere mayɛ ahennie gyinabea, me tumi denyɛ so na m’animuonyam agye no ni anaa?</content>
            <content> </content>
        </verse>
        <verse num="31">
            <content>Asɛm no da so wɔ ɔhene anomu no, ɛnne bi firi soro baa sɛ: Wo, Ɔhene Nebukadnessar, wɔka kyerɛ wo sɛ: Ahennie no atu afiri wo nsam. </content>
        </verse>
        <verse num="32">
            <content> Na wɔbɛpamo wo afiri nnipa mu, na wo ne wiram mmoa akɔtena, na wɔama woawe ewira sɛ anantwie na mfeɛ nson atwa wo tiri so, de akɔsi sɛ wobɛhunu sɛ ɔsorosoroni no na ɔdi nnipa ahennie so tumi, na ɔde ma deɛ ɔpɛ no. </content>
        </verse>
        <verse num="33">
            <content>Dɔn no mu ara na asɛm no baa mu Nebukadnessar ho, na wɔpamm no firii nnipa mu, na ɔwee ewira sɛ anantwie, na ɔsoro bosuo fɔɔ ne honam, de kɔsii sɛ ne nwi fuu sɛ ɔkɔdeɛ ntakra, na ne bɔwerɛ yɛɛ sɛ nnomaa deɛ.</content>
            <content> </content>
        </verse>
        <verse num="34">
            <content> </content>
            <content> Na nna no akyiri no, me, Nebukadnessar, memaa m’ani so mehwɛɛ ɔsoro, na m’adwene sane ba maa me,</content>
            <block_quote>
                <content>na mehyiraa Ɔsorosoroni no,</content>
            </block_quote>
            <block_quote kind="LEFT_INDENTED">
                <content>na mekamfoo deɛ ɔte ase daa no meyii no ayɛ,</content>
            </block_quote>
            <block_quote>
                <content>sɛ ne tumi yɛ daa tumi</content>
            </block_quote>
            <block_quote kind="LEFT_INDENTED">
                <content>na n’ahennie wɔ awoɔ ntoatoasoɔ nyinaa soɔ;</content>
            </block_quote>
        </verse>
        <verse num="35">
            <block_quote>
                <content>na asase sotefoɔ nyinaa, wɔmmu wɔn hwee,</content>
            </block_quote>
            <block_quote kind="LEFT_INDENTED">
                <content>na ɔde ɔsoro asafo</content>
            </block_quote>
            <block_quote kind="LEFT_INDENTED">
                <content>ne asase sotefoɔ yɛ sɛdeɛ ɔpɛ,</content>
            </block_quote>
            <block_quote>
                <content>na obiara nni hɔ a ɔbɛbɔ ne nsa atwene</content>
            </block_quote>
            <block_quote kind="LEFT_INDENTED">
                <content>na waka akyerɛ no sɛ: Ɛdeɛn na woreyɛ yi?</content>
                <content> </content>
            </block_quote>
        </verse>
        <verse num="36">
            <content>Ɛberɛ no mu ara na m’adwene sane baa me mu, na deɛ ɛbɛyɛ na m’ahennie agye din bio nti, m’animuonyam ne me haran sane baa me so, na m’agyinatufoɔ ne m’aberempɔn bɛpɛɛ me, na wɔde me sii m’ahennie so bio, na wɔde tumi a ɛsene kane deɛ no maa me. </content>
        </verse>
        <verse num="37">
            <content> Afei me, Nebukadnessar, mekamfo ɔsoro hene mema no so meyi no ayɛ,</content>
            <block_quote>
                <content>sɛ ne nneyɛɛ nyinaa yɛ nokorɛ,</content>
            </block_quote>
            <block_quote kind="LEFT_INDENTED">
                <content>na n’akwan yɛ atɛntenenee,</content>
            </block_quote>
            <block_quote>
                <content>na wɔn a wɔnam ahantan soɔ no,</content>
            </block_quote>
            <block_quote kind="LEFT_INDENTED">
                <content>ɔtumi brɛ wɔn ase.</content>
            </block_quote>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: Dan 6.26 </content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Dan 2.2</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Dan 5.11, 14</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Hes 28.3</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Hes 31.3-14 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Dan 4.21; Hes 17.23 </content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Dan 4.23</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Dan 7.25 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Dan 2.21 </content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Mmb 19.17; Mat 5.7; 19.21</content>
        </note>
        <note kind="CROSS_REFERENCES">
            <content kind="REF_VERSE_START">30</content>
            <content>: Mmb 16.18; Aso 12.23</content>
        </note>
        <note kind="CROSS_REFERENCES">
            <content kind="REF_VERSE_START">32</content>
            <content>: Dan 5.21</content>
        </note>
        <note kind="CROSS_REFERENCES">
            <content kind="REF_VERSE_START">34</content>
            <content>: Dan 4.3; 6.26 </content>
        </note>
        <note kind="CROSS_REFERENCES">
            <content kind="REF_VERSE_START">37</content>
            <content>: Dan 5.20; Luka 1.51; 18.14</content>
        </note>
    </chapter>
    <chapter num="5">
        <verse num="1">
            <content> </content>
            <content> Ɔhene Belsasar too n’aberempɔn a wɔyɛ nnipa apem ɛpono kɛseɛ, na wɔnomm nsa, wɔn anim. </content>
        </verse>
        <verse num="2">
            <content> Nsa no baa n’ani soɔ no, Belsasar kaa sɛ wɔmfa sika nnwinneɛ a n’agya Nebukadnessar akɔfa afiri asɔredan a ɛwɔ Yerusalem no mu no mmra, na ɔhene ne n’aberempɔn, ne ne yerenom ne ne mpenafoɔ nnom mu. </content>
        </verse>
        <verse num="3">
            <content>Ɛnna wɔde sika ne dwetɛ nnwinneɛ a wɔkɔfa firii Nyankopɔn asɔrefie a ɛwɔ Yerusalem no mu no baeɛ, na ɔhene ne n’aberempɔn, ne yerenom ne ne mpenafoɔ nom mu. </content>
        </verse>
        <verse num="4">
            <content>Wɔnonnomm nsa na wɔkamfoo sika, dwetɛ, kɔbere mfrafraeɛ, dadeɛ, dua ne ɔboɔ anyame no.</content>
            <content> </content>
        </verse>
        <verse num="5">
            <content>Dɔn no mu ara na onipa nsateaa firi ba bɛtwerɛɛ ahennan no fasuo akaadoo soɔ, kaneadua no anim, na ɔhene hunuu nsa a ɛtwerɛeɛ no ano.</content>
            <content> </content>
        </verse>
        <verse num="6">
            <content>Ɛnna ɔhene anim daneeɛ, na n’adwene haa no, na n’asene mu nhoma hodwoe, na ne nkotodwe ka boboom biribiri. </content>
        </verse>
        <verse num="7">
            <content> Ɔhene no teaa mu denden sɛ wɔmfa pɛadeahunufoɔ, Kaldeafoɔ ne nyankonnekyerɛfoɔ mmra. Ɔhene no bua see Babel anyansafoɔ no sɛ: Obiara a ɔbɛkenkan atwerɛ yi na wakyerɛ me aseɛ no, wɔbɛfira no ɔtankɔkɔɔ, na sika atweaban agu ne kɔn mu, na wayɛ deɛ ɔtɔ so mmiɛnsa adi ahennie yi mu tumi. </content>
        </verse>
        <verse num="8">
            <content>Ɛnna ɔhene anyansafoɔ nyinaa baeɛ, nanso wɔantumi ankenkan atwerɛ no ankyerɛ ɔhene aseɛ. </content>
        </verse>
        <verse num="9">
            <content>Ɛnna Ɔhene Belsasar ho yeraa no kɛse, na n’anim danee, na n’aberempɔn no tirim yɛɛ wɔn keserenee.</content>
            <content> </content>
        </verse>
        <verse num="10">
            <content>Ɔhene ne n’aberempɔn nsɛm no nti ɔhemmaa baa apontoɔ dan no mu. Ɔhemmaa no kaa sɛ: Ɔhene nnya nkwa daa! Mma w’adwene nnha wo na w’anim nnnane. </content>
        </verse>
        <verse num="11">
            <content> Ɔbarima bi wɔ w’ahennie mu a anyame kronkron honhom wɔ ne mu, na w’agya berɛ so no, wɔhunuu ne mu aniteɛ ne nimdeɛ ne nyansa sɛ anyame nyansa, na w’agya, Ɔhene Nebukadnessar, de no sii nkonyaayifoɔ, pɛadeahunufoɔ, Kaldeafoɔ ne nyankonnekyerɛfoɔ so panin. </content>
        </verse>
        <verse num="12">
            <content> W’agya hunuu wɔ saa Daniel a ɔhene too no din Beltesasar no mu honhom a ɛkyɛne soɔ ne adwempa ne nimdeɛ a ɔde kyerɛ daeɛ aseɛ kyerɛ nsɛm a emu nna hɔ sane apɔ mu; enti ma wɔnkɔfrɛ Daniel, na ɔmmɛkyerɛ aseɛ, </content>
        </verse>
        <verse num="13">
            <content>ɛnna wɔde Daniel baa ɔhene anim. Ɔhene bisaa Daniel sɛ: Wone Daniel no a wofiri Yuda atukɔfoɔ a m’agya ɔhene de wɔn firii Yuda baeɛ no mu no? </content>
        </verse>
        <verse num="14">
            <content>Na mate wo nka sɛ anyame honhom wɔ wo mu, na wɔahunu wo mu aniteɛ ne nimdeɛ ne nyansa a ɛkyɛne soɔ. </content>
        </verse>
        <verse num="15">
            <content>Na afei wɔde anyansafoɔ ne pɛadeahunufoɔ aba m’anim, sɛ wɔmmɛkenkan atwerɛ yi na wɔnkyerɛ me aseɛ; nso wɔantumi ankyerɛ asɛm no ase. </content>
        </verse>
        <verse num="16">
            <content>Na mate wo nka sɛ wotumi kyerɛ nsɛm ase na wosane apɔ; na sɛ wotumi kenkan atwerɛ no kyerɛ me aseɛ a, wɔbɛfira wo ɔtankɔkɔɔ de sika atweaban agu wo kɔn mu, na woayɛ deɛ ɔtɔ so mmiɛnsa adi ahennie mu tumi.</content>
            <content> </content>
        </verse>
        <verse num="17">
            <content>Ɛno na Daniel bua see ɔhene sɛ: Ma w’ayɛyɛdeɛ ntena wo hɔ, na fa w’adekyɛdeɛ ma obi foforɔ, nanso mɛkenkan atwerɛ no makyerɛ ɔhene, na mama no ahunu ne nkyerɛaseɛ. </content>
        </verse>
        <verse num="18">
            <content> Wo, ɔhene, ɔsorosoro Nyankopɔn de ahennie, kɛseyɛ, anidie ne animuonyam maa w’agya Nebukadnessar, </content>
        </verse>
        <verse num="19">
            <content>na tumi a ɔmaa no no nti, aman, nkurɔfoɔ ne kasa ahodoɔ nyinaa ho popoe, na wɔsuroo n’anim; deɛ ɔpɛ no, ɔkumm no, na deɛ ɔpɛ no, ɔmaa no tenaa ase; na deɛ ɔpɛ no, ɔmaa no so, na deɛ ɔpɛ no, ɔbrɛɛ no ase. </content>
        </verse>
        <verse num="20">
            <content> Na n’adwene maa ne ho so na ne honhom yɛɛ den ahantan mu no, wɔtuu no firii n’ahennwa no so, na wɔyii n’animuonyam firii ne ho; </content>
        </verse>
        <verse num="21">
            <content> na wɔpamm no firii nnipa mma mu, na n’akoma yɛɛ sɛ mmoa deɛ, na ɔne ɛserɛ so mfunumu tenae, wɔmaa no wee wira sɛ anantwie, na ɔsoro bosuo fɔɔ ne honam, kɔsii sɛ ɔhunuu sɛ ɔsorosoro Nyankopɔn na ɔdi nnipa ahennie so tumi, na ɔde obiara a ɔpɛ si so. </content>
        </verse>
        <verse num="22">
            <content>Na wo, ne ba Belsasar, wonim yei nyinaa deɛ, nanso woammrɛ w’akoma ase; </content>
        </verse>
        <verse num="23">
            <content> na woama wo ho so atia ɔsoro wura, na wɔde ne fie nnwinneɛ aba w’anim, na wo ne w’aberempɔn, wo yerenom ne wo mpenafoɔ anom mu nsa, na woakamfo dwetɛ ne sika, kɔbere mfrafraeɛ, dadeɛ, dua ne aboɔ anyame a wɔnhunu na wɔnteɛ na wɔnnim hwee no, na Onyankopɔn a wo home wɔ ne nsam a w’akwan nyinaa wɔ no deɛ, woanni no ni.</content>
            <content> </content>
        </verse>
        <verse num="24">
            <content>Ɛno nti ɔno na ɔmaa nsa no firi bɛtwerɛɛ nkurukyireeɛ yi. </content>
        </verse>
        <verse num="25">
            <content>Na atwerɛ a wɔakurukyire no nie: MENE, MENE, TEKEL PARSIN.</content>
            <note_ref>1</note_ref>
            <content> </content>
        </verse>
        <verse num="26">
            <content>Asɛm no nkyerɛaseɛ nie: MENE, Onyankopɔn akan w’ahennie, na wabɔ no; </content>
        </verse>
        <verse num="27">
            <content>TEKEL, wɔakari wo nsania mu, na wɔahu wo sɛ wonnu; </content>
        </verse>
        <verse num="28">
            <content>PERES,</content>
            <note_ref>2</note_ref>
            <content> wɔakyɛ w’ahennie mu de ama Mediafoɔ ne Persiafoɔ.</content>
            <content> </content>
        </verse>
        <verse num="29">
            <content> </content>
            <content> Ɛnna Belsasar ka maa wɔfiraa Daniel ɔtankɔkɔɔ, na wɔde sika atweaban guu ne kɔn mu, na wɔpaee ne ho asɛm sɛ ɔbɛyɛ deɛ ɔtɔ so mmiɛnsa adi ahennie mu tumi.</content>
            <content> </content>
        </verse>
        <verse num="30">
            <content>Anadwo no ara na wɔkumm Kaldeafoɔ hene Belsasar.</content>
        </verse>
        <verse num="31">
            <content>Na Mediani Dario faa ahennie no, na wadi mfeɛ aduosia mmienu.</content>
            <content> </content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Dan 7.1 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Dan 1.2; 2 Be 36.10</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Dan 2.2; 4.6</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Dan 4.8</content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Hes 28.3</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Dan 2.37; 4.22</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Aso 12.23</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Dan 4.32</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Dan 5.2; Dwom 115.4-7</content>
        </note>
        <note num="1">
            <content kind="REF_VERSE_START">25</content>
            <content> </content>
            <content>Asekyerɛ ne: </content>
            <content kind="EM">Wɔakan, wɔakan, wɔakari na wɔrekyɛ mu.</content>
        </note>
        <note num="2">
            <content kind="REF_VERSE_START">28</content>
            <content> </content>
            <content>Yei yɛ </content>
            <content kind="EM">Parsin </content>
            <content>baako kabea.</content>
        </note>
        <note kind="CROSS_REFERENCES">
            <content kind="REF_VERSE_START">29</content>
            <content>: Dan 2.48; Gye 41.42-43 </content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Dan 9.1; Yes 13.17</content>
        </note>
    </chapter>
    <chapter num="6">
        <verse num="1">
            <content>Ɛsɔɔ Dario ani sɛ ɔde amantam ahemfo ɔha aduonu bɛsisi n’ahennie no soɔ, sɛ wɔnni ahemman no nyinaa so </content>
        </verse>
        <verse num="2">
            <content>ne wɔn so aberempɔn baasa a Daniel yɛ wɔn mu baako, sɛ amantam ahemfo no mmu akonta nkyerɛ wɔn, na ɔhene adeɛ ammɔ no. </content>
        </verse>
        <verse num="3">
            <content> Na Daniel yi kyɛnee aberempɔn ne amantam ahemfo no, ɛfiri sɛ na honhom a ɛkyɛne soɔ wɔ ne mu. Na ɔhene no yɛɛ sɛ ɔde no bɛsi ahemman no nyinaa so.</content>
            <content> </content>
        </verse>
        <verse num="4">
            <content>Ɛnna aberempɔn ne amantam ahemfo no hwehwɛɛ sɛ wɔbɛnya Daniel ho asɛm bie, ahennie no fam; nanso wɔannya asɛm anaa bɔne biara, ɛfiri sɛ na ɔdi nokorɛ, na wɔnhunu ne ho mfomsoɔ anaa bɔne biara. </content>
        </verse>
        <verse num="5">
            <content>Ɛnna mmarima no kaa sɛ: Yɛrennya Daniel yi ho asɛm biara, gye sɛ yɛhunu bi ne Nyankopɔn mmara ho. </content>
        </verse>
        <verse num="6">
            <content> Ɛnna aberempɔn ne amantam ahemfo no kɔtoaa ɔhene ka kyerɛɛ no sɛ: Ɔhene Dario nnya nkwa daa! </content>
        </verse>
        <verse num="7">
            <content>Ahemman yi mu aberempɔn, mmakoma, amantam ahemfo, agyinatufoɔ ne amradofoɔ nyinaa atu agyina sɛ wɔde ɔhene mmara bɛbara na wɔahyɛ ɛmom mmaraden sɛ: Obiara a ɔbɛbisa onyame bi anaa onipa bi hɔ adeɛ biara adaduasa yi, gye wo, ɔhene, hɔ no, wɔde no bɛto agyata amena mu. </content>
        </verse>
        <verse num="8">
            <content> Enti ɔhene, hyɛ ɛmom no den, na ma wɔnkurukyire atwerɛ a wɔrensakyera, sɛdeɛ Media ne Persia mmara a wɔnnane ani no teɛ no. </content>
        </verse>
        <verse num="9">
            <content>Yei nti Ɔhene Dario maa wɔkurukyiree atwerɛ ne ɛmom no.</content>
            <content> </content>
        </verse>
        <verse num="10">
            <content> </content>
            <content> Na Daniel tee sɛ wɔakurukyire atwerɛ no, ɔkɔɔ ne fie, nso na n’abansoro dan mu mpomma a ɛkyerɛ Yerusalem abuebue, na ɔkotoo ne nankoroma anim da koro mprɛnsa, na ɔbɔɔ mpaeɛ daa ase, ne Nyankopɔn anim sɛdeɛ na ɔyɛ no kane no ara. </content>
        </verse>
        <verse num="11">
            <content>Ɛnna mmarima yi bɛtoaa Daniel na wɔhunuu no sɛ ɔrebisa adeɛ koto srɛ Nyankopɔn anim. </content>
        </verse>
        <verse num="12">
            <content> Ɛnna wɔtwe pinii bɛkaa ɔhene ɛmom no ho asɛm ɔhene anim sɛ: Woanhyɛ ɛmom sɛ onipa biara a ɔbɛbisa onyame anaa onipa biara hɔ adeɛ bi adaduasa yi, gye wo, ɔhene, hɔ no, wɔde no bɛto agyata amena mu? Ɔhene buaa sɛ: Asɛm no atim sɛdeɛ Media ne Persia mmara a wɔnnane ani no teɛ. </content>
        </verse>
        <verse num="13">
            <content>Ɛnna wɔka kyerɛɛ ɔhene sɛ: Daniel a ɔfiri Yuda atukɔfoɔ mu no mmu wo, ɔhene, ne ɛmom a woahyɛ no, na ɔbɔɔ mpaeɛ srɛ adeɛ da koro mprɛnsa.</content>
            <content> </content>
        </verse>
        <verse num="14">
            <content>Ɛnna ɔhene tee asɛm no no, ɛyɛɛ no ya kɛse, na ɔsuaee ne tirim Daniel ho, sɛ ɔbɛgye no, na ɔbɔɔ mmɔden ara kɔsii owiatɔberɛ sɛ ɔbɛgye no. </content>
        </verse>
        <verse num="15">
            <content>Ɛnna mmarima no bɛtoaa ɔhene na wɔka kyerɛɛ no sɛ: Ɔhene, hunu sɛ ɛyɛ Media ne Persia mmara sɛ ɛmom ne ahyɛdeɛ biara a ɔhene ahyɛ no, wɔnnane ani.</content>
            <content> </content>
        </verse>
        <verse num="16">
            <content> </content>
            <content> Ɛnna ɔhene ka maa wɔkɔfaa Daniel baeɛ, na wɔtoo no twenee agyata amena mu. Nso ɔhene ka kyerɛɛ Daniel sɛ: Wo Nyankopɔn a wosom no daa daa no, ɔno na ɔnnye woɔ. </content>
        </verse>
        <verse num="17">
            <content>Na wɔde ɔboɔ bi ba bɛtoo amena no ano, na ɔhene de ne pɛtea, ne n’aberempɔn mpɛtea sɔɔ ano, na wɔansakyera Daniel ho adeɛ biara. </content>
        </verse>
        <verse num="18">
            <content>Ɛnna ɔhene kɔɔ n’aban mu, na ɔdii abuada anadwo no, nso wamma wɔamfa n’anigyedeɛ amma n’anim, na n’ani soroe.</content>
            <content> </content>
        </verse>
        <verse num="19">
            <content>Ɛnna ɔhene sɔree ahemadakye a anim teteeɛ no, na ɔyɛɛ ntɛm kɔɔ agyata amena no ano. </content>
        </verse>
        <verse num="20">
            <content> Na ɔbɛn amena no ano no, ɔde awerɛhoɔ nne teaa mu frɛɛ Daniel. Ɔhene bisaa Daniel sɛ: Daniel, Onyankopɔn teasefoɔ no akoa, wo Nyankopɔn a wosom no daa no atumi agye wo afiri agyata no anomu anaa? </content>
        </verse>
        <verse num="21">
            <content>Ɛnna Daniel ne ɔhene no kasaa sɛ: Ɔhene nnya nkwa daa! </content>
        </verse>
        <verse num="22">
            <content> Me Nyankopɔn asoma ne bɔfoɔ ama no abɛmuamua agyata no ano, na wɔanyɛ me hwee, ɛsiane sɛ wahu me sɛ medi bem n’anim, na wo, ɔhene, anim nso menyɛɛ bɔne biara. </content>
        </verse>
        <verse num="23">
            <content> Ɛno na ɔhene bo tɔɔ ne yam kɛse, na ɔkaa sɛ wɔnyi Daniel mfiri amena no mu. Na wɔyii Daniel firii amena no mu baa soro, na wɔanhunu biribiara a ɛtii no, ɛfiri sɛ ɔde ne ho too ne Nyankopɔn so. </content>
        </verse>
        <verse num="24">
            <content>Na ɔhene ka maa wɔde mmarima a wɔtotoo Daniel ano no bae de wɔn bɛguu agyata amena no mu, wɔn ne wɔn mma ne wɔn yerenom; na wɔnnya nnuruu amena no aseɛ no, agyata no faa wɔn so, na wɔbobɔɔ wɔn nnompe nyinaa mu.</content>
            <content> </content>
        </verse>
        <verse num="25">
            <content>Ɛnna Ɔhene Dario twerɛ kɔmaa aman, nkurɔfoɔ ne kasa ahodoɔ nyinaa a wɔtete asase soɔ no nyinaa sɛ: Ɛnsi mo yie mmoroso. </content>
        </verse>
        <verse num="26">
            <content> Mehyɛ mmara sɛ m’ahemman a medi so tumi nyinaa mu wɔmfɛre na wɔnsuro Daniel Nyankopɔn anim,</content>
            <block_quote>
                <content>na ɔno ne Onyankopɔn a ɔte aseɛ</content>
            </block_quote>
            <block_quote kind="LEFT_INDENTED">
                <content>na ɔgyina hɔ daa,</content>
            </block_quote>
            <block_quote>
                <content>na n’ahennie yɛ deɛ ɛnsɛe da,</content>
            </block_quote>
            <block_quote kind="LEFT_INDENTED">
                <content>na ne tumi bɛtena hɔ akɔsi aseɛ.</content>
            </block_quote>
        </verse>
        <verse num="27">
            <block_quote>
                <content>Ɔne deɛ ɔyie na ɔgyeɛ,</content>
            </block_quote>
            <block_quote kind="LEFT_INDENTED">
                <content>na ɔyɛ nsɛnkyerɛnneɛ ne anwanwadeɛ ɔsoro ne asase soɔ,</content>
            </block_quote>
            <block_quote>
                <content>ɔno na ɔyii Daniel</content>
            </block_quote>
            <block_quote kind="LEFT_INDENTED">
                <content>agyata nsam.</content>
                <content> </content>
            </block_quote>
        </verse>
        <verse num="28">
            <content> </content>
            <content> Na Daniel yi dii yie Dario ahennie ase ne Persiani Kores ahennie ase.</content>
        </verse>
        <note kind="CROSS_REFERENCES">
            <content kind="REF_VERSE_START">3</content>
            <content>: Dan 5.12</content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Dan 3.9; 5.10</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Dan 6.17; Est 1.19; 8.8</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: 1 Ah 8.48; Yer 51.50; Dwom 55.17 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Dan 3.10</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Dan 6.20 </content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Dan 3.17</content>
        </note>
        <note kind="CROSS_REFERENCES">
            <content kind="REF_VERSE_START">22</content>
            <content>: Dan 3.28; Heb 11.33</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Dwom 37.40</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Dan 4.3</content>
        </note>
        <note kind="CROSS_REFERENCES">
            <content kind="REF_VERSE_START">28</content>
            <content>: Dan 1.21 </content>
        </note>
    </chapter>
    <chapter num="7">
        <verse num="1">
            <content> </content>
            <content> Babelhene Belsasar afe a ɛdi kan mu no, Daniel soo daeɛ bi na ɔhunuu ne tirim anisoadeɛ bi ne mpa so. Ɛnna ɔtwerɛɛ daeɛ no kaa nsɛm no mu ade titire. </content>
        </verse>
        <verse num="2">
            <content> Daniel firii aseɛ sɛ: Mehunuu m’ani so adeɛ anadwo, na hwɛ, ɔsoro mframa nnan tu bɔe wɔ ɛpo kɛseɛ no so. </content>
        </verse>
        <verse num="3">
            <content> Na mmoa akɛseɛ nnan pue firii ɛpo no mu, ɛsono oyi, na ɛsono oyi. </content>
        </verse>
        <verse num="4">
            <content> Deɛ ɔdi kan no te sɛ gyata, na ɔwɔ ɔkɔdeɛ ntaban; mehwɛe ara kɔsii sɛ wɔtutuu ne ntaban no, na wɔmaa no so firii fam, na wɔmaa no gyinaa nan mmienu so sɛ onipa, na wɔmaa no onipa akoma. </content>
        </verse>
        <verse num="5">
            <content>Na hwɛ, aboa foforɔ a ɔtɔ so mmienu te sɛ sisire na ɔgyinaa hɔ tɔ kɔɔ ɔfa baako so, na mpadeɛ mmiɛnsa hyɛ n’anomu ne se ntam, na wɔka kyerɛɛ no sɛ: Sɔre di nam bebree! </content>
        </verse>
        <verse num="6">
            <content>Yei akyi, mehwɛe ara, na hwɛ, aboa foforɔ a ɔte sɛ ɔsebɔ, na n’akyi ɔwɔ anomaa ntaban nnan, na aboa no wɔ tiri nnan, na wɔmaa no tumi. </content>
        </verse>
        <verse num="7">
            <content>Yei akyiri no, mede hwɛ ara anadwo adehunu mu, na hwɛ, aboa a ɔtɔ so nnan a ne ho yɛ hu ne nwanwa na ɔyɛ den boro soɔ nie. Ɔwɔ dadeɛ se akɛseɛ, na ɔdidi kekaa mu de ne nan pɛkyɛɛ nkaeɛ, na ɛsono no ne mmoa a wɔdii n’anim nyinaa, na ɔwɔ mmɛn du. </content>
        </verse>
        <verse num="8">
            <content> Merehwɛ mmɛn no no, hwɛ, abɛn ketewa foforɔ bi puee ɛnonom ntam, na akane mmɛn no mu mmiɛnsa ase tutuu ɛno anim, na hwɛ, na aniwa a ɛte sɛ onipa aniwa wɔ ne ano a ɛkeka nsɛnkɛseɛ wɔ abɛn no ho.</content>
        </verse>
        <verse num="9">
            <block_quote>
                <content> </content>
                <content> Mehwɛe ara kɔsii</content>
            </block_quote>
            <block_quote>
                <content>sɛ wɔsisii ahennwa,</content>
            </block_quote>
            <block_quote kind="LEFT_INDENTED">
                <content>na deɛ ɔwɔ hɔ firi mmerɛ santen bɛtenaa ase,</content>
            </block_quote>
            <block_quote>
                <content>n’atadeɛ hoa sɛ nwera,</content>
            </block_quote>
            <block_quote kind="LEFT_INDENTED">
                <content>na ne tirinwi hoa sɛ odwanten nwi fitafita;</content>
            </block_quote>
            <block_quote>
                <content>n’adwa yɛ ogyaframa ara nko,</content>
            </block_quote>
            <block_quote kind="LEFT_INDENTED">
                <content>ne ntwahonan ogya a ɛrefranam.</content>
            </block_quote>
        </verse>
        <verse num="10">
            <block_quote>
                <content> </content>
                <content> Ogya te sɛ asubɔnten sene</content>
            </block_quote>
            <block_quote kind="LEFT_INDENTED">
                <content>firi n’anim bae,</content>
            </block_quote>
            <block_quote>
                <content>mpem mpem som no,</content>
            </block_quote>
            <block_quote kind="LEFT_INDENTED">
                <content>na mpemdu mpemdu buburugyaa gyina n’anim,</content>
            </block_quote>
            <block_quote>
                <content>wɔtenaa ase sɛ wɔrebu atɛn,</content>
            </block_quote>
            <block_quote kind="LEFT_INDENTED">
                <content>na wɔbuebuee nwoma no mu.</content>
                <content> </content>
            </block_quote>
        </verse>
        <verse num="11">
            <content> </content>
            <content> Mehwɛe ara kɔsii sɛ ɛsiane nsɛm akɛseɛ a abɛn no kekaeɛ nti, wɔkumm aboa no, na wɔsɛee ne honam, na wɔde maa ogya a ɛrefranam no. </content>
        </verse>
        <verse num="12">
            <content> Na mmoa a aka no nso, wɔgyee wɔn tumi, nanso wɔhyɛɛ wɔn berɛ ne dɔn a wɔn nkwa nna nkɔduro. </content>
        </verse>
        <verse num="13">
            <content> Mehunuu anadwo anisoadehunu no mu ara,</content>
            <block_quote>
                <content>na hwɛ, obi a ɔte sɛ onipa ba</content>
            </block_quote>
            <block_quote kind="LEFT_INDENTED">
                <content>nam ɔsoro mununkum mu reba,</content>
            </block_quote>
            <block_quote>
                <content>na ɔduruu deɛ ɔwɔ hɔ firi mmerɛ santen no nkyɛn,</content>
            </block_quote>
            <block_quote kind="LEFT_INDENTED">
                <content>na wɔmaa no pinkyɛɛ n’anim.</content>
            </block_quote>
        </verse>
        <verse num="14">
            <block_quote>
                <content>Na ɔno na wɔde tumi</content>
            </block_quote>
            <block_quote kind="LEFT_INDENTED">
                <content>ne animuonyam ne ahennie maa no</content>
            </block_quote>
            <block_quote>
                <content>maa aman, nkurɔfoɔ ne kasa ahodoɔ nyinaa</content>
            </block_quote>
            <block_quote kind="LEFT_INDENTED">
                <content>som no;</content>
            </block_quote>
            <block_quote>
                <content>ne tumi yɛ daa tumi</content>
            </block_quote>
            <block_quote kind="LEFT_INDENTED">
                <content>a ɛrentwam da,</content>
            </block_quote>
            <block_quote>
                <content>na n’ahennie yɛ</content>
            </block_quote>
            <block_quote kind="LEFT_INDENTED">
                <content>deɛ ɛrensɛe da.</content>
                <content> </content>
            </block_quote>
        </verse>
        <verse num="15">
            <content>Me, Daniel, me honhom bɔmee wɔ me honam mu, na m’anisoadehunu no haa me. </content>
        </verse>
        <verse num="16">
            <content> Metwe pinii wɔn a wɔgyina hɔ no mu baako, na mebisaa no yei nyinaa ase; na ɔka kyerɛɛ me, na ɔmaa mehunuu nnoɔma no nkyerɛaseɛ. </content>
        </verse>
        <verse num="17">
            <content>Mmoa akɛseɛ yi a wɔyɛ nnan yi yɛ ahemfo baanan a wɔbɛfiri asase soɔ asɔre agyina. </content>
        </verse>
        <verse num="18">
            <content> Na ɔsorosoroni no ahotefoɔ bɛfa ahennie no, na wɔanya ahennie no daa daa mmerɛ santen.</content>
            <content> </content>
        </verse>
        <verse num="19">
            <content> </content>
            <content> Ɛnna mepɛɛ sɛ mehunu nokorɛ a ɛfa aboa a ɔtɔ so nnan a ɛsono ɔno wɔn nyinaa mu a ne ho yɛ hu boro soɔ a ne se yɛ dadeɛ na ne bɔwerɛ yɛ kɔbere mfrafraeɛ a ɔdidi keka mu de ne nan pɛkyɛ nkaeɛ no ho asɛm no ase, </content>
        </verse>
        <verse num="20">
            <content>ne ne tiri so mmɛn du ne foforɔ a ɛpueeɛ no a mmiɛnsa tutuu wɔ n’anim, abɛn no a ɛwɔ aniwa ne ano a ɛkeka nsɛnkɛseɛ, na wɔhwɛ a, ɔso sene ne mfɛfoɔ no deɛ; </content>
        </verse>
        <verse num="21">
            <content> mehwɛe na saa abɛn no ne ahotefoɔ dii ako, na ɛtumii wɔn, </content>
        </verse>
        <verse num="22">
            <content>kɔsii sɛ deɛ ɔwɔ hɔ firi mmerɛ santen no baeɛ, na wɔbuu ɔsorosoroni no ahotefoɔ no bem, na ɛberɛ a ɛsɛsɛ ahotefoɔ sɔ ahennie mu no durui.</content>
            <content> </content>
        </verse>
        <verse num="23">
            <content>Ɔkaa sɛ: Aboa a ɔtɔ so nnan no</content>
            <block_quote>
                <content>bɛyɛ ahennie a ɛtɔ so nnan,</content>
            </block_quote>
            <block_quote kind="LEFT_INDENTED">
                <content>asase so a ɛbɛsono ɛno, ahennie nyinaa mu,</content>
            </block_quote>
            <block_quote>
                <content>na ɛbɛmene asase nyinaa</content>
            </block_quote>
            <block_quote kind="LEFT_INDENTED">
                <content>atiatia so abubu no asinasini.</content>
            </block_quote>
        </verse>
        <verse num="24">
            <block_quote>
                <content> </content>
                <content> Na mmɛn du no,</content>
            </block_quote>
            <block_quote>
                <content>ahennie no ara mu na ahemfo du bɛsɔreɛ,</content>
            </block_quote>
            <block_quote kind="LEFT_INDENTED">
                <content>na wɔn akyiri no, ɔfoforɔ bi bɛsɔre,</content>
            </block_quote>
            <block_quote>
                <content>na ɛbɛsono ɔno ne akanefoɔ no,</content>
            </block_quote>
            <block_quote kind="LEFT_INDENTED">
                <content>na ɔbɛbrɛ ahemfo baasa ase.</content>
            </block_quote>
        </verse>
        <verse num="25">
            <block_quote>
                <content> </content>
                <content> Na ɔbɛkeka nsɛm atia deɛ ɔwɔ Ɔsorosoro no,</content>
            </block_quote>
            <block_quote kind="LEFT_INDENTED">
                <content>na ɔbɛha ɔsorosoroni no akronkronfoɔ,</content>
            </block_quote>
            <block_quote kind="LEFT_INDENTED">
                <content>na ɔbɛbɔ ne tirim sɛ ɔbɛdane mmerɛ ne mmara,</content>
            </block_quote>
            <block_quote>
                <content>na wɔde wɔn bɛhyɛ ne nsa,</content>
            </block_quote>
            <block_quote kind="LEFT_INDENTED">
                <content>mfeɛ mmiɛnsa ne fa.</content>
            </block_quote>
        </verse>
        <verse num="26">
            <block_quote>
                <content>Na wɔbɛtena ase abu atɛn,</content>
            </block_quote>
            <block_quote kind="LEFT_INDENTED">
                <content>na wɔagye ne nsam tumi</content>
            </block_quote>
            <block_quote kind="LEFT_INDENTED">
                <content>asɛe no ama no ayera akɔsi aseɛ;</content>
            </block_quote>
        </verse>
        <verse num="27">
            <block_quote>
                <content>na wɔde ɔsoro nyinaa ase ahemman</content>
            </block_quote>
            <block_quote kind="LEFT_INDENTED">
                <content>so ahennie ne tumi ne kɛseyɛ</content>
            </block_quote>
            <block_quote kind="LEFT_INDENTED">
                <content>bɛma Ɔsorosoroni akronkronfoɔ man;</content>
            </block_quote>
            <block_quote>
                <content>n’ahennie yɛ daa ahennie,</content>
            </block_quote>
            <block_quote kind="LEFT_INDENTED">
                <content>na tumi nyinaa bɛsom no na atie no.</content>
                <content> </content>
            </block_quote>
        </verse>
        <verse num="28">
            <content>Ɛha na nsɛm no ase asie. Na me, Daniel deɛ, m’adwene haa me pii, na m’anim sakyerae, na mede asɛm no mesiee m’akoma mu.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Dan 2 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Adi 17.15</content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Adi 13.1-2</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Dan 4.34</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Dan 11.36</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Dwom 90.2 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Dwom 68.17; Adi 5.11 </content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Adi 19.20 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Dan 2.21</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Luka 21.27</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Dan 7.10</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Dan 7.22</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Dan 7.7 </content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Adi 13.7</content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Adi 17.12 </content>
        </note>
        <note kind="CROSS_REFERENCES">
            <content kind="REF_VERSE_START">25</content>
            <content>: Adi 13.5-6; Dan 12.7; 4.13 </content>
        </note>
    </chapter>
    <chapter num="8">
        <verse num="1">
            <content>Ɔhene Belsasar ahennie afe a ɛtɔ so mmiɛnsa mu no, wɔyii anisoadehunu bi kyerɛɛ me, Daniel, akane deɛ a wɔyi kyerɛɛ me no akyi. </content>
        </verse>
        <verse num="2">
            <content>Na mehunuu no anisoadehunu no mu sɛ, na mewɔ Susa ahemfie a ɛwɔ Elam asase soɔ no mu. Na mehunuu no anisoadehunu no mu bio sɛ, na mewɔ asuo Ulai ho. </content>
        </verse>
        <verse num="3">
            <content>Na memaa m’ani so mehwɛe, na hwɛ, odwennini a ɔwɔ mmɛn mmienu gyina asuo no ano, na mmɛn no woware, na baako ware sene baako, na deɛ ɛwareɛ no na ɛdii akyire firiiɛ. </content>
        </verse>
        <verse num="4">
            <content>Mehunuu odwennini no sɛ ɔrepempem kɔ atɔeɛ ne atifi fam ne anafoɔ fam, na aboa biara ntumi nnyina n’anim, na obi nni hɔ a ɔbɛgye obi afiri ne nsam, na ɔyɛ sɛdeɛ ɔpɛ, na ɔdi akokurokosɛm.</content>
            <content> </content>
        </verse>
        <verse num="5">
            <content>Na m’ani gu so rehwɛ no, hwɛ, ɔpapo bi firi atɔeɛ bae a ɔnam asase nyinaa ani, na ne ho nka fam, na ɔpapo no wɔ abɛn a wɔhwɛ a, ɛso, n’ani ntam. </content>
        </verse>
        <verse num="6">
            <content>Na ɔbaa odwennini a ɔwɔ mmɛn mmienu a mehunuu no sɛ ɔgyina asuo no ano no ho, na ɔde n’ahoɔden tuu mmirika hyiaa no. </content>
        </verse>
        <verse num="7">
            <content>Na mehunuu no sɛ ɔduruu odwennini no nkyɛn no, n’ani beree ne so, na ɔpem odwennini no bubuu ne mmɛn mmienu no, na ahoɔden biara nni odwennini no mu sɛ ɔbɛgyina n’anim, na ɔtoo no twenee fam, na ɔtiatiaa ne so, na obiara nni hɔ a ɔbɛyi odwennini no afiri ne nsam. </content>
        </verse>
        <verse num="8">
            <content> Na ɔpapo no yɛɛ kɛse kokuroo kɔduruu ne mpɔmpɔn soɔ no, abɛn kɛseɛ no bui, na mmɛn nnan a wɔhwɛ a, ɛsosoo fifirii ananmu kyerɛkyerɛ ɔsoro mframa nnan.</content>
            <content> </content>
        </verse>
        <verse num="9">
            <content> </content>
            <content> Na abɛn ketewa baako firi emu baako mu bae, na ɛyɛɛ kɛse boroo so kyerɛɛ anafoɔ fam ne apueeɛ ne asase fɛfɛ no; </content>
        </verse>
        <verse num="10">
            <content>na ɛyɛɛ kɛse kɔpem ɔsoro asafo, na ɛtotoo asafo no bi ne nsoromma no bi guguu fam, na ɔtiatiaa wɔn so; </content>
        </verse>
        <verse num="11">
            <content> na ɔmaa ne ho so kɔduruu asafo no safohene so, na ɔyii daa afɔdeɛ no firii n’anim, na wɔtoo ne kronkron tenabea hwee fam. </content>
        </verse>
        <verse num="12">
            <content>Na wɔde dɔm sii hɔ hyɛɛ daa som no mmarato mu, na ɔtoo nokorɛ twenee fam, na ɔyɛɛ adeɛ, na ɔdii yie. </content>
        </verse>
        <verse num="13">
            <content>Na metee sɛ ɔkronkronni bi rekasa, na ɔkronkronni foforɔ ka kyerɛɛ ɔbaako a ɔrekasa no sɛ: Da bɛn na daa som ne amamfoyɛ mmarato a wɔde kronkronbea ne asafo no ma sɛ wɔntiatia soɔ no ho adehunu no bɛkɔ akɔsie? </content>
        </verse>
        <verse num="14">
            <content>Na ɔka kyerɛɛ me sɛ: Ɛbɛkɔ akɔsi anwummerɛ ne anɔpa mpennu ahasa, ansa na wɔayɛ kronkronbea hɔ yie.</content>
            <content> </content>
        </verse>
        <verse num="15">
            <content>Na me, Daniel, mehunuu anisoadeɛ no na merepere sɛ mɛte aseɛ no, hwɛ, na obi gyina m’anim, sɛ ɔbarima nsɛsoɔ, </content>
        </verse>
        <verse num="16">
            <content> na metee onipa nne, Ulai nsunoa a ɔfrɛɛ sɛ: Gabriel, ma oyi nte adehunu no ase. </content>
        </verse>
        <verse num="17">
            <content> Na ɔbaa deɛ megyina hɔ, na ɔbaeɛ no, mesuroe, na mede m’anim butuu fam. Na ɔka kyerɛɛ me sɛ: Onipa ba, hunu aseɛ, na adehunu no fa awieeɛ berɛ ho.</content>
            <content> </content>
        </verse>
        <verse num="18">
            <content>Na ɔne me rekasa no, medaa nnahɔɔ, na ɔsɔɔ me mu de megyinaa me nan so bio. </content>
        </verse>
        <verse num="19">
            <content>Na ɔse: Hwɛ, merema woahunu deɛ ɛbɛba abohuro no akyiri berɛ mu, na ɛfa awieeɛ berɛ a wɔahyɛ no ho. </content>
        </verse>
        <verse num="20">
            <content>Odwennini a wohunuu no a ɔwɔ mmɛn mmienu no ne Media ne Persia ahemfo. </content>
        </verse>
        <verse num="21">
            <content>Na ɔpapo a ɔyɛ werɛmfoɔ no ne Hela hene. Na abɛn kɛseɛ a ɛwɔ n’ani ntam no ne ɔhene a ɔdi kan. </content>
        </verse>
        <verse num="22">
            <content>Na deɛ ɛbuiɛ a nnan fifiri sii ananmu no, ahennie nnan bɛsɔre ɔman no mu, nso ɛnnuru akane deɛ no ahoɔden.</content>
        </verse>
        <verse num="23">
            <block_quote>
                <content> </content>
                <content> Na wɔn ahennie no akyire berɛ mu</content>
            </block_quote>
            <block_quote kind="LEFT_INDENTED">
                <content>a mmaratofoɔ awie wɔn adeɛ yɛ no,</content>
            </block_quote>
            <block_quote>
                <content>ɔhene a n’ani yɛ den</content>
            </block_quote>
            <block_quote kind="LEFT_INDENTED">
                <content>na ɔhunu nsɛm a emu yɛ kusuu mu no bɛsɔre.</content>
            </block_quote>
        </verse>
        <verse num="24">
            <block_quote>
                <content>Na ne tumi mu bɛyɛ den, nso ɛnyɛ ɔno ara ne tumi;</content>
            </block_quote>
            <block_quote kind="LEFT_INDENTED">
                <content>na ɔbɛsɛe adeɛ ama no ayɛ nwanwa,</content>
            </block_quote>
            <block_quote kind="LEFT_INDENTED">
                <content>na ɔbɛdi yie na ɔbɛyɛ deɛ ɔpɛ,</content>
            </block_quote>
            <block_quote>
                <content>na wasɛe ahoɔdenfoɔ</content>
            </block_quote>
            <block_quote kind="LEFT_INDENTED">
                <content>ne akronkronfoɔ man no.</content>
            </block_quote>
        </verse>
        <verse num="25">
            <block_quote>
                <content>Na n’aniteɛ nti</content>
            </block_quote>
            <block_quote kind="LEFT_INDENTED">
                <content>ne nnaadaa bɛkɔ so ne nsam,</content>
            </block_quote>
            <block_quote kind="LEFT_INDENTED">
                <content>na ɔbɛdi n’akoma mu akokurokosɛm</content>
            </block_quote>
            <block_quote>
                <content>na ɔbɛfiri nkurɔfoɔ bebree awora asɛe wɔn;</content>
            </block_quote>
            <block_quote kind="LEFT_INDENTED">
                <content>na ɔbɛsɔre atia ahene mu hene no,</content>
            </block_quote>
            <block_quote>
                <content>nanso ɔbɛbubu a ɛnyɛ onipa nsa na ɛbɛbubu no.</content>
                <content> </content>
            </block_quote>
        </verse>
        <verse num="26">
            <content> </content>
            <content> Na anwummerɛ ne anɔpa adehunu a wɔkaeɛ no yɛ nokorɛ. Enti sɔ anisoadehunu no ano, na ɛfa mmerɛ pii ho.</content>
            <content> </content>
        </verse>
        <verse num="27">
            <content>Na me, Daniel, meyɛɛ siamoo, na meyaree nna bi, ansa na meresɔre mayɛ ɔhene adwuma, na adehunu no yɛɛ me ahodwiri, na obiara anhunu mu.</content>
        </verse>
        <note kind="CROSS_REFERENCES">
            <content kind="REF_VERSE_START">8</content>
            <content>: Dan 7.6; 11.4</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Dan 7.8; 11.16 </content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Dan 11.31</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Dan 9.21</content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Dan 10.9</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Dan 11.21 </content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Dan 12.4 </content>
        </note>
    </chapter>
    <chapter num="9">
        <verse num="1">
            <content> </content>
            <content> Akas-weros ba Dario a n’ase firi Media a ɔdii Kaldeafoɔ ahemman so hene no afe a ɛdi kan </content>
        </verse>
        <verse num="2">
            <content> a ɔbɛdii hene mu no, na me, Daniel, meredwendwen AWURADE asɛm a ɛbaa Odiyifoɔ Yeremia so sɛ ɔbɛma mfirinhyia aduɔson awie duru, Yerusalem amamfo soɔ no ho. </content>
        </verse>
        <verse num="3">
            <content>Na mede m’ani too Awurade Nyankopɔn so, sɛ mede mmuada, ayitoma, nso ne nkotosrɛ bɛbɔ mpaeɛ. </content>
        </verse>
        <verse num="4">
            <content>Na mebɔɔ AWURADE me Nyankopɔn mpaeɛ na mepaee mu mekaa sɛ: O AWURADE, Onyankopɔn kɛseɛ a ne ho yɛ hu a ɔkora apam ne adɔeɛ ma wɔn a wɔdɔ no na wɔdi ne mmara soɔ, </content>
        </verse>
        <verse num="5">
            <content>yɛayɛ bɔne afom adi abɔnefosɛm ate atua, yɛafiri wo mmara nsɛm ne w’atemmudeɛ ho kɔ. </content>
        </verse>
        <verse num="6">
            <content>Na yɛantie wo nkoa adiyifoɔ a wɔde wo din kasa kyerɛɛ yɛn ahemfo, yɛn mmapɔmma ne yɛn agyanom ne asase no so man nyinaa no. </content>
        </verse>
        <verse num="7">
            <content>Wo, AWURADE, na tenenee wɔ woɔ, na yɛn na animguaseɛ wɔ yɛn, sɛdeɛ ɛteɛ nnɛ yi, ma Yudafoɔ ne Yerusalemfoɔ ne Israelfoɔ a wɔbɛn ne wɔn a wɔwɔ akyirie, nsase a wɔn fom a wɔafom woɔ nti, wotuu wɔn kɔɔ hɔ no nyinaa so, </content>
        </verse>
        <verse num="8">
            <content> AWURADE, yɛn na animguaseɛ wɔ yɛn, yɛn ahemfo, yɛn mmapɔmma ne yɛn agyanom, sɛ yɛayɛ wo bɔne nti; </content>
        </verse>
        <verse num="9">
            <content> AWURADE yɛn Nyankopɔn na mmɔborɔhunu ne fakyɛ wɔ no, na yɛate n’anim atua, </content>
        </verse>
        <verse num="10">
            <content>na yɛantie AWURADE yɛn Nyankopɔn, sɛ yɛbɛnante ne mmara a ɔnam ne nkoa adiyifoɔ no so de sii yɛn anim no mu; </content>
        </verse>
        <verse num="11">
            <content> na Israel nyinaa ato wo mmara, na wɔmanee sɛ wɔrentie wo nne; na nnuabɔ ne ntam a wɔatwerɛ no Nyankopɔn akoa Mose mmara mu no ahwie agu yɛn so, sɛ yɛayɛ no bɔne nti. </content>
        </verse>
        <verse num="12">
            <content>Na wahyɛ n’asɛm a ɔka tiaa yɛn ne yɛn atemmufoɔ a wɔbuu yɛn atɛn no den, sɛ ɔde bɔne kɛseɛ a ebi mmaa wiase nyinaa pɛn sɛdeɛ ɛbaa Yerusalem no baa yɛn soɔ; </content>
        </verse>
        <verse num="13">
            <content>sɛdeɛ wɔatwerɛ no Mose mmara no mu no, saa bɔne yi nyinaa aba yɛn so; nanso yɛanhwehwɛ AWURADE yɛn Nyankopɔn anim, sɛ yɛbɛsane afiri yɛn amumuyɛ ho, na yɛatie wo nokorɛ. </content>
        </verse>
        <verse num="14">
            <content> Yei na AWURADE atwɛn na berɛ a ɛsɛ mu no, ɔde atoyerɛnkyɛm aba yɛn soɔ; na AWURADE yɛn Nyankopɔn yɛ tenenee, ne nneyɛɛ a ɔyɛeɛ no nyinaa mu, na yɛantie ne nne. </content>
        </verse>
        <verse num="15">
            <content>Na afei, AWURADE yɛn Nyankopɔn a wode nsa a ɛyɛ den yii wo man firii Misraim asase soɔ de agye din sɛdeɛ ɛteɛ nnɛ yi, yɛayɛ bɔne, yɛadi asɛmmɔne. </content>
        </verse>
        <verse num="16">
            <content>Ao AWURADE, sɛdeɛ wo tenenee nyinaa teɛ no, dane w’abufuo ne w’anibereɛ firi wo kuro Yerusalem, wo bepɔ kronkron no so ɛ! Na yɛn bɔne ne yɛn agyanom amumuyɛ nti na Yerusalem ne wo man adane ahohoradeɛ ama wɔn a wɔtete yɛn ho nyinaa. </content>
        </verse>
        <verse num="17">
            <content>Na afei, yɛn Nyankopɔn, tie w’akoa mpaebɔ ne ne nkotosrɛ, na ma w’anim nhyerɛn wo kronkronbea a ayɛ amamfo no so, wo, AWURADE nti. </content>
        </verse>
        <verse num="18">
            <content> Me Nyankopɔn, brɛ w’aso ase tie, bue w’ani na hwɛ yɛn amamfo ne kuro a wɔabɔ wo din wɔ soɔ no, na ɛnyɛ yɛn tenenee so na yɛde yɛn nkotosrɛ reba w’anim yi, na mmom wo mmɔborɔhunu bebree ntira, </content>
        </verse>
        <verse num="19">
            <content> Ao AWURADE, tie, Ao AWURADE, fakyɛ, Ao AWURADE, yɛ aso na yɛ! Ntwentwɛn wo nan ase, wo, me Nyankopɔn ara nti, na wo din na wɔbɔ frɛ wo kuro ne wo man.</content>
            <content> </content>
        </verse>
        <verse num="20">
            <content>Na meda so merekasa na merebɔ mpaeɛ na mereka me bɔne ne me man Israel bɔne, na mede me nkotosrɛ mereto AWURADE me Nyankopɔn anim mama me Nyankopɔn bepɔ kronkron, </content>
        </verse>
        <verse num="21">
            <content> na meda so merekasa me mpaebɔ mu no, Ɔbɔfoɔ Gabriel a mehunuu no anisoadehunu mu akane no tuu ntɛmntɛm bɛkaa me, anwummerɛ afɔrebɔ berɛ mu. </content>
        </verse>
        <verse num="22">
            <content>Na ɔkyerɛkyerɛɛ me, na ɔne me kasaa sɛ: Daniel, afei mafiri aba sɛ merebɛma woanya nhunumu. </content>
        </verse>
        <verse num="23">
            <content>Wo nkotosrɛ mfitiaseɛ mu no, asɛm firi bae, na maba rebɛka akyerɛ wo, ɛfiri sɛ wɔdɔ wo sɛ; enti te asɛm no ase, na hunu adehunu no mu.</content>
            <content> </content>
        </verse>
        <verse num="24">
            <content>Wɔahyɛ mfeɛ aduɔson ahodoɔ nson wɔ wo man ne wo kuro kronkron no so, sɛ wɔnwie mmarato na wɔmma bɔne nwie du, na wɔmpata amumuyɛ na wɔmfa daa tenenee mmra, na wɔnsɔ anisoadehunu ne adiyisɛm ano na wɔnsra akronkronneɛ mu ade kronkron. </content>
        </verse>
        <verse num="25">
            <content>Enti hunu sɛ: Ɛfiri asɛm a ɛka sɛ wɔnsane nkyekyere Yerusalem nsi n’ananmu no soɔ de kɔsi ɔberempɔn a wɔasra no soɔ yɛ mfeɛ nson, na mfeɛ nson ahodoɔ aduosia mmienu, wɔbɛsane akyekyere, mmorɔno ne afasuo, nanso ahohiahia berɛ mu na ɛbɛyɛ. </content>
        </verse>
        <verse num="26">
            <content> Saa berɛ no akyiri no, wɔbɛtwa deɛ wɔasra no atwene a ɛrenka no hwee; na ɔberempɔn a ɔbɛba no man no bɛsɛe kuro ne kronkronbea no, na n’awieeɛ bɛyɛ nyirisramsoɔ mu, na akodie bɛduru awieeɛ, amamfoyɛ a wɔahyɛ pintinn no. </content>
        </verse>
        <verse num="27">
            <content> Na ɔne bebree bɛyɛ apam a emu yɛ den mfeɛ nson; na ɛberɛ no mfimfini ɔbɛma afɔrebɔ ne ayɛyɛadema agyae, na amamfoyɛ akyiwadeɛ no atifi na ɔsɛefoɔ bɛfiri bɛba, na ɛbɛkɔ so akɔsi sɛ ɔsɛeɛ pasaa a wɔahyɛ no pintinn bɛhwie agu amamfoyɛfoɔ no soɔ.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Dan 5.31 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Yer 25.11-12</content>
        </note>
        <note kind="CROSS_REFERENCES">
            <content kind="REF_VERSE_START">8</content>
            <content>: Yes 43.27</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Dwom 130.4</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Deut 28.15-68; Lew 26.14-39</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Yer 1.12</content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Dwom 115.1</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Yer 14.9</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Dan 8.16</content>
        </note>
        <note kind="CROSS_REFERENCES">
            <content kind="REF_VERSE_START">26</content>
            <content>: Luka 21.24</content>
        </note>
        <note kind="CROSS_REFERENCES">
            <content kind="REF_VERSE_START">27</content>
            <content>: Dan 12.11; Mat 24.15</content>
        </note>
    </chapter>
    <chapter num="10">
        <verse num="1">
            <content> </content>
            <content> Persiahene Kores afe a ɛtɔ so mmiɛnsa mu no, wɔyii asɛm bi adi kyerɛɛ Daniel a wɔtoo ne din Beltesasar, na asɛm no yɛ nokorɛ, na ne nteaseɛ yɛ den, nanso ɔtee aseɛ ara, na ɔnyaa adehunu no mu nhunumu.</content>
            <content> </content>
        </verse>
        <verse num="2">
            <content>Nna no mu na me, Daniel, me werɛ hoo nnawɔtwe mmiɛnsa; </content>
        </verse>
        <verse num="3">
            <content>manni aduane a ɛyɛ dɛ, na nam ne nsa anka m’ano, nso mansra koraa kɔsii sɛ nnawɔtwe mmiɛnsa no wiee duro. </content>
        </verse>
        <verse num="4">
            <content>Bosome a ɛdi kan no da a ɛtɔ so aduonu nnan no, na mewɔ asu kɛseɛ Hidekel a ɛne Tigris ano. </content>
        </verse>
        <verse num="5">
            <content> Na memaa m’ani so mehwɛe, na hwɛ, ɔbarima bi a ɔfira nwera na Ufas sika bɔ n’asene nie; </content>
        </verse>
        <verse num="6">
            <content>na ne nipadua te sɛ sikabereɛboɔ, na n’anim te sɛ anyinam, na n’ani te sɛ ogyaframa, na n’abasa ne ne nan te sɛ yaawa a wɔahoa ho, na ne kasa nnyegyeeɛ te sɛ nnipa dodoɔ nne. </content>
        </verse>
        <verse num="7">
            <content>Na me, Daniel, nko na mehunuu anisoadeɛ no, na mmarima a ɛka me ho no anhunu adeɛ no, nanso ehu kɛseɛ kaa wɔn, na wɔdwane kɔhuntae.</content>
            <content> </content>
        </verse>
        <verse num="8">
            <content>Na ɛkaa me nko ara na mehunuu anisoadeɛ kɛseɛ yi, na ahoɔden biara anka me mu, na m’ahoɔfɛ dane yɛɛ mmɔbɔmmɔbɔ. </content>
        </verse>
        <verse num="9">
            <content> Na metee ne nsɛm nne; na metee ne nsɛm nne no, na mehwee ase daa nnahɔɔ, na m’anim butuu fam.</content>
            <content> </content>
        </verse>
        <verse num="10">
            <content>Na hwɛ, nsa bi bɛkaa me nyanee me maa meweaweaa me nankoroma ne me nsa so. </content>
        </verse>
        <verse num="11">
            <content>Na ɔka kyerɛɛ me sɛ: Daniel, ɔdɔfo, tie nsɛm a merebɛka makyerɛ woɔ yi, na gyina wo nan so, ɛfiri sɛ wɔasoma me wo nkyɛn. Na ɔne me kaa nsɛm yi no, mede ahopopoɔ megyinaa hɔ. </content>
        </verse>
        <verse num="12">
            <content>Na ɔka kyerɛɛ me sɛ: Nsuro, Daniel, na ɛfiri da a wode w’akoma too soɔ sɛ wobɛte aseɛ na wobɛbrɛ wo ho ase wo Nyankopɔn anim no, wɔate wo nsɛm, na me nso, wo nsɛm nti na mebaeɛ. </content>
        </verse>
        <verse num="13">
            <content> Na Persia ahemman bapɔmma siankaa me nnawɔtwe mmiɛnsa, na hwɛ, Mikael a ɔyɛ abɔfoɔ atitire no mu baako, ba bɛboaa me, na metenaa hɔ wɔ Persia ahemfo no nkyɛn. </content>
        </verse>
        <verse num="14">
            <content> Na maba sɛ merebɛma woate deɛ ɛbɛyɛ wo man, nna a ɛdi akyire no mu. Na nna no ho anisoadehunu da so wɔ hɔ.</content>
            <content> </content>
        </verse>
        <verse num="15">
            <content>Na ɔne me kaa nsɛm yi no, mede m’anim mesii fam, na metɔree mum. </content>
        </verse>
        <verse num="16">
            <content> Na hwɛ, obi a ɔte sɛ nnipa mma nsɛsoɔ kaa m’anofafa, na mebuee m’ano mekasa ka kyerɛɛ deɛ ɔgyinaa m’anim no sɛ: Owura, anisoadehunu no mu maboto ahima, na ahoɔden biara nni me mu; </content>
        </verse>
        <verse num="17">
            <content>na ɛbɛyɛ dɛn na me wura akoa yi bɛtumi ne me wura yi akasa? Ɛfiri sɛ, afei deɛ ahoɔden biara nni me mu, na home biara nso nni me mu.</content>
            <content> </content>
        </verse>
        <verse num="18">
            <content>Na obi a ɔte sɛ onipa nsɛsoɔ sane bɛkaa me bio, na ɔhyɛɛ me den; </content>
        </verse>
        <verse num="19">
            <content> na ɔse: Nsuro, ɔdɔfo, asomdwoeɛ nka wo, yɛ den! Yɛ den! Na ɔne me kasaeɛ no, mehyɛɛ me ho den, na mese: Ma me wura nkasa, ɛfiri sɛ woahyɛ me den. </content>
        </verse>
        <verse num="20">
            <content> Na ɔse: Wonim deɛ enti a mebaa wo nkyɛn? </content>
            <content>Na afei na mɛsane me ne Persia bapɔmma no akɔko; na merebɛfiri makɔ a, hwɛ, Hela bapɔmma no bɛba, </content>
        </verse>
        <verse num="21">
            <content>Nanso merekyerɛ wo deɛ wɔakurukyire no nokorɛ nwoma mu, </content>
            <content>na obiara nni hɔ a ɔbɛgyina asɔ me mu atia yeinom gye Mikael.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Dan 1.21; 1.7 </content>
        </note>
        <note kind="CROSS_REFERENCES">
            <content kind="REF_VERSE_START">5</content>
            <content>: Hes 9.2; Adi 1.13-15</content>
        </note>
        <note kind="CROSS_REFERENCES">
            <content kind="REF_VERSE_START">9</content>
            <content>: Dan 8.17-18</content>
        </note>
        <note kind="CROSS_REFERENCES">
            <content kind="REF_VERSE_START">13</content>
            <content>: Dan 10.20-21</content>
        </note>
        <note kind="CROSS_REFERENCES">
            <content kind="REF_VERSE_START">14</content>
            <content>: Dan 9.22</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Yes 6.7; Yer 1.9</content>
        </note>
        <note kind="CROSS_REFERENCES">
            <content kind="REF_VERSE_START">19</content>
            <content>: Adi 1.17</content>
        </note>
        <note kind="CROSS_REFERENCES">
            <content kind="REF_VERSE_START">20</content>
            <content>: Dan 10.13</content>
        </note>
    </chapter>
    <chapter num="11">
        <verse num="1">
            <content>Na me deɛ, Mediani Dario afe a ɛdi kan mu no megyinaa sɛ meresɔ ne mu na mahyɛ no den.</content>
            <content> </content>
        </verse>
        <verse num="2">
            <content> </content>
            <content> Na afei na merekyerɛ wo nokorɛ no: Hwɛ, ahemfo baasa bɛda so asɔre wɔ Persia, na deɛ ɔtɔ so nnan no bɛnya ahonyadeɛ kɛse asene wɔn nyinaa, na sɛ ɔnya n’ahonyadeɛ no mu ahoɔden a, ɔbɛhwanyan ade nyinaa atia Hela ahemman. </content>
        </verse>
        <verse num="3">
            <content>Na ɔhene dɔmmarima bi bɛsɔre, na ɔde tumi kɛseɛ bɛdi hene, na ɔbɛyɛ deɛ ɔpɛ. </content>
        </verse>
        <verse num="4">
            <content> Na ɔgyina a, n’ahennie bɛbɔ, na wɔakyɛ mu akɔ ɔsoro mframa nnan no mu; nanso wɔremfa mma n’asefoɔ, na ɛrenyɛ sɛ ne tumi a ɔde dii hene no; na wɔbɛtutu n’ahennie de ama afoforɔ na ɛnyɛ yeinom.</content>
            <content> </content>
        </verse>
        <verse num="5">
            <content>Na anafoɔ fam hene no bɛyɛ den, nanso ne mmapɔmma mu baako bɛyɛ den akyɛne no, na wanya tumi; na ne tumi bɛyɛ tumi kɛseɛ. </content>
        </verse>
        <verse num="6">
            <content>Na mfeɛ bi akyiri no, wɔbɛfefa wɔn ho ayɔnkoɔ, na anafoɔ fam hene no babaa aba atifi fam hene nkyɛn sɛ ɔne no rebɛyɛ asomdwoeɛ apam; nanso ɔbaa no renkura ne basa ahoɔden no mu, na ɔbarima no ne ne basa nso rennyina; na wɔbɛyi ɔbaa no ne wɔn a wɔde no baeɛ, deɛ ɔwoo no ne deɛ ɔsɔɔ no mu, mmerɛ no mu no, ama.</content>
            <content> </content>
        </verse>
        <verse num="7">
            <content>Na ɔbaa no nhini mu duban bi a ɛfefɛeɛ bɛsɔre asi n’ananmu, na ɔde dɔm bɛba, na wabɛhyɛne atifi fam hene no abankɛseɛ mu, na ɔne wɔn ako na wadi wɔn so. </content>
        </verse>
        <verse num="8">
            <content>Na ɔbɛfa wɔn anyame nso ne wɔn guo ahoni ne wɔn dwetɛ ne sika nnwinneɛ afɛfɛ nnommum akɔ Misraim. Na mfeɛ bi ɔbɛtwe ne ho afiri atifi fam hene no ho. </content>
        </verse>
        <verse num="9">
            <content>Na ɔbɛba anafoɔ fam hene no ahennie mu deɛ, nanso ɔbɛsane akɔ n’asase so.</content>
            <content> </content>
        </verse>
        <verse num="10">
            <content>Na ne mma bɛdi ako, na wɔbɛboa dɔm akɛseɛ asafo yuu ano, na ɔbaako bɛba sɛ nsuo a ayiri asram so, na ɔbɛsane adi ako akɔduru n’abankɛseɛ ho. </content>
        </verse>
        <verse num="11">
            <content>Na anafoɔ fam hene no ani bɛbere, na ɔbɛfiri aba ne ɔno atifi fam hene no abɛko. Na atifi fam hene de asafo yuu kɛseɛ bɛgyina hɔ, nanso wɔbɛdi nkoguo. </content>
        </verse>
        <verse num="12">
            <content>Na anafoɔ hene asafo yuu no bɛsɔre, na n’akoma ama ne ho so, na ɔbɛka mpem du du agu fam, nanso ɔrenni nim nkyɛre. </content>
        </verse>
        <verse num="13">
            <content>Na atifi fam hene no bɛsane de asafo yuu a ɛso sene kane deɛ no abɛgyina hɔ, na mfeɛ bi akyiri no, ɔde dɔm kɛseɛ ne ade pii bɛba anafoɔ hene so.</content>
            <content> </content>
        </verse>
        <verse num="14">
            <content>Na mmerɛ no mu no, nnipa pii bɛsɔre atia anafoɔ fam hene no, na wo man atuatefoɔ bi bɛma wɔn ho so sɛ wɔrema anisoadehunu no atim, nanso wɔbɛhwehwe ase. </content>
        </verse>
        <verse num="15">
            <content>Na atifi fam hene no bɛba, na wabɛhɔre dosie, na wafa kuro bi a ɛyɛ den, na anafoɔ fam abasa rentumi nnyina, na ne man a wɔayi wɔn nso rennya ahoɔden nnyina. </content>
        </verse>
        <verse num="16">
            <content> Na deɛ ɔba ne soɔ no bɛyɛ sɛdeɛ ɔpɛ, na obiara nni hɔ a ɔbɛgyina n’anim; na ɔbɛgyina asase fɛfɛ no so, na ɔde ne nsa asɛe no. </content>
        </verse>
        <verse num="17">
            <content>Na ɔde bɛsi n’anim sɛ ɔde n’ahemman nyinaa mu ahoɔden bɛba, na ɔne no abɛyɛ asomdwoeɛ apam. Na ɔde mmaa no mu bi bɛma no de asɛe ahemman no; nanso ɛrennyina, na ɛrenyɛ no mfasoɔ biara. </content>
        </verse>
        <verse num="18">
            <content>Na ɔbɛdane n’ani akyerɛ nsuano aman, na ɔbɛfa bebree. Na ɔsafohene bi bɛma no agyae ahohora no bɔ, na mpo wadane ahohora no agu ɔno ara ne so. </content>
        </verse>
        <verse num="19">
            <content>Na ɔbɛdane n’ani akyerɛ ɔno ara n’asase so abankɛseɛ, nanso ɔbɛsunti ahwe ase, na wɔrenhu no.</content>
            <content> </content>
        </verse>
        <verse num="20">
            <content>Na obi bɛsɔre asi n’ananmu a ɔbɛma ɔtogyefoɔ pempensifoɔ bi abɛfa ahemman no animuonyanneɛ mu akorɔ, nanso nna kakraa bi mu wɔbɛsɛe no, nso ɛnyɛ abufuo anaa ɔsa mu. </content>
        </verse>
        <verse num="21">
            <content> Na ɔhohorani bi bɛsɔre asi n’ananmu a wɔmfaa ahennie mu animuonyam mmaa no; na ɔbɛfiri awora aba de tɛkyerɛmakyene abɛfa ahennie no mu. </content>
        </verse>
        <verse num="22">
            <content>Na wɔde abasa a ɛte sɛ nsuyire bɛpia wɔn akɔ na wɔabubu wɔn ne apam berempɔn no nso wɔ n’anim. </content>
        </verse>
        <verse num="23">
            <content>Nanso ɔne no pam wie a, ɔbɛtwa no nkontompo, na watu aba de wɔn dɔm ketewa bi abɛdi nim; </content>
        </verse>
        <verse num="24">
            <content>ɔbɛfiri awora aba asase no so deɛ ɛhɔ yɛ fɔɔfɔɔ, na wabɛyɛ deɛ n’agyanom ne ne nananom nyɛɛ da, ɔbɛpete afom adeɛ ne asadeɛ ne ahodeɛ ama wɔn, na ɔbɛbɔ ne tirim pɔ, aban a ɛyɛ den no ho akɔduru berɛ bi so. </content>
        </verse>
        <verse num="25">
            <content>Na ɔde dɔm kɛseɛ bɛkanyan n’ahoɔden ne mmaninyɛ atia anafoɔ fam hene no, na anafoɔ fam hene no de dɔm a ɛyɛ den bebree pa bɛtu sa, na ɔrennyina, ɛfiri sɛ wɔakɔ ne tiri so apam. </content>
        </verse>
        <verse num="26">
            <content>Na wɔn a wɔne no to nsa didie na ɛbɛsɛe no, na wɔapia ne dɔm akɔ, na nnipa bebree bɛtotɔ. </content>
        </verse>
        <verse num="27">
            <content>Na ahemfo baanu no deɛ, wɔn akoma bɛdwene asɛmmɔne na wɔaka atorosɛm didipono baako ho; nanso ɛrenyɛ wɔn mfasoɔ biara, ɛfiri sɛ awieeɛ no bɛba ara ɛberɛ a wɔahyɛ no mu. </content>
        </verse>
        <verse num="28">
            <content>Na atifi hene no de ahodeɛ kɛseɛ bɛsane akɔ n’asase so, nanso n’ani bɛsa apam kronkron no ara, na ɔbɛyɛ deɛ ɔpɛ na wasane akɔ n’asase so.</content>
            <content> </content>
        </verse>
        <verse num="29">
            <content>Berɛ a wɔahyɛ no mu, ɔbɛsane aba anafoɔ fam, nanso akyire deɛ no renyɛ sɛ kane deɛ no. </content>
        </verse>
        <verse num="30">
            <content>Na Kitifoɔ ahyɛn bɛba ne so; enti n’akoma bɛtu na wasane, na ne bo bɛhuru apam kronkron no, na ɔbɛyɛ deɛ ɔpɛ, na wasane na n’ani aba wɔn a wɔgyaa apam kronkron no so. </content>
        </verse>
        <verse num="31">
            <content> Na ɔde asraafoɔ bɛsisi hɔ, na wɔagu kronkronbea ne aban no ho fi, na wɔayi daa afɔdeɛ no hɔ, na wɔde akyiwadeɛ a ɛbɔ ɔman no asi hɔ. </content>
        </verse>
        <verse num="32">
            <content>Na wɔn a wɔbɔ apam no ho mmusuo no, ɔde tɛkyerɛmakyene bɛsɛe wɔn ara; nanso wɔn a wɔnim wɔn Nyankopɔn no bɛhyɛ wɔn ho den, na wɔayɛ adeɛ. </content>
        </verse>
        <verse num="33">
            <content> Na ɔman no mu wɔn a wɔnim de no bɛma nnipa bebree anya nhunumu, nanso wɔbɛtotɔ nkrantɛ ano ne ogyaframa mu, nnommumfa ne ɛfomfa mu, nna bi. </content>
        </verse>
        <verse num="34">
            <content>Na sɛ wɔtotɔ saa a, wɔde mmoa ketewaa bi na ɛbɛboa wɔn, na nnipa bebree de adɔkɔdɔkɔsɛm bɛbata wɔn ho. </content>
        </verse>
        <verse num="35">
            <content>Na mmadwemma no bi bɛtotɔ na wɔde ayi wɔn mu fi de ate wɔn ho ahoa wɔn ho fitaa akɔsi awieeɛ berɛ no, ɛfiri sɛ ɛberɛ a wɔahyɛ no bɛba ara.</content>
            <content> </content>
        </verse>
        <verse num="36">
            <content> </content>
            <content> Na ɔhene no bɛyɛ deɛ ɔpɛ, na ɔbɛma ne ho so adi onyame biara so akokurokosɛm, na ɔbɛka anwanwasɛm atia anyame mu Nyame no, na ɛbɛsi no yie akɔsi sɛ wɔbɛda abufuo no adi awie; na deɛ wɔahyɛ no pintinn no, wɔbɛyɛ. </content>
        </verse>
        <verse num="37">
            <content> Na ɔremmu ne nananom anyame, na ɔremmu mmaa anigyedeɛ no ne onyame biara, na ɔbɛdi ade nyinaa so akokurokosɛm. </content>
        </verse>
        <verse num="38">
            <content>Na ɔbɛdi abandenden nyame no ni asi wɔn ananmu, na onyame a ne nananom nnim no no, ɔde sika ne dwetɛ ne abohene ne afɛfɛdeɛ bɛdi no ni. </content>
        </verse>
        <verse num="39">
            <content>Na ɔde onyame nanani bi na ɛne abandenden a ɛyɛ den koraa no bɛdie; deɛ ɔbu no no, ɔbɛma n’animuonyam ayɛ kɛse na wama no adi nkurɔfoɔ bebree so, na wakyɛ asase de ayɛ akatua.</content>
            <content> </content>
        </verse>
        <verse num="40">
            <content>Na awieeɛ berɛ no mu na anafoɔ fam hene no ne no de bɛbɔ anim, na atifi fam hene no de nteaseɛnam ne apɔnkɔfoɔ ne ahyɛn bebree bɛtu aba ne so sɛ ahum, na waba nsase no so sɛ nsuo a ayiri asram so. </content>
        </verse>
        <verse num="41">
            <content> Na ɔbɛba asase fɛfɛ no so, na nnipa bebree bɛtotɔ; na yeinom bɛfiri ne nsam afi: Edom ne Moab ne Amonfoɔ mu fa titire. </content>
        </verse>
        <verse num="42">
            <content>Na ɔbɛtene ne nsa nsase no so, na Misraim asase remfiri mu mfi, </content>
        </verse>
        <verse num="43">
            <content>na ɔbɛnya sika ne dwetɛ akoradeɛ ne Misraim afɛfɛdeɛ nyinaa adi so, na Libiafoɔ ne Etiopiafoɔ bɛdi n’anammɔn akyi. </content>
        </verse>
        <verse num="44">
            <content>Nanso nsɛm a ɔbɛte afiri apueeɛ ne atifi fam bɛyi no hu, na ɔde anibereɛ kɛseɛ bɛfiri akɔ sɛ ɔrekɔsɛe na wadwerɛ nnipa bebree. </content>
        </verse>
        <verse num="45">
            <content>Na ɔbɛsi n’ahemfie ntomadan ɛpo no ne bepɔ fɛfɛ kronkron no ntam, nanso n’awieeɛ bɛba a obiara nni hɔ a ɔbɛdi aboa no.</content>
        </verse>
        <note kind="CROSS_REFERENCES">
            <content kind="REF_VERSE_START">2</content>
            <content>: Dan 10.21 </content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Dan 8.8, 22</content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Dan 8.9</content>
        </note>
        <note kind="CROSS_REFERENCES">
            <content kind="REF_VERSE_START">21</content>
            <content>: Dan 8.23</content>
        </note>
        <note kind="CROSS_REFERENCES">
            <content kind="REF_VERSE_START">31</content>
            <content>: Dan 9.27; 12.11; Mat 24.15</content>
        </note>
        <note kind="CROSS_REFERENCES">
            <content kind="REF_VERSE_START">33</content>
            <content>: Dan 12.3</content>
        </note>
        <note kind="CROSS_REFERENCES">
            <content kind="REF_VERSE_START">36</content>
            <content>: 2 Te 2.4; Dan 7.8, 25; Adi 13.5-6 </content>
        </note>
        <note kind="CROSS_REFERENCES">
            <content kind="REF_VERSE_START">37</content>
            <content>: 1 Ti 4.3</content>
        </note>
        <note kind="CROSS_REFERENCES">
            <content kind="REF_VERSE_START">41</content>
            <content>: Dan 11.16</content>
        </note>
    </chapter>
    <chapter num="12">
        <verse num="1">
            <content> </content>
            <content> Ɛberɛ no mu na Mikael, ɔbɔfoɔ titire a ɔgyina hɔ ma wo man mma no bɛsɔre agyina. Na ɛbɛyɛ ahohiahia berɛ a ɛfirii sɛ ɔman baeɛ no bɛsi berɛ no soɔ ɛmmaa da, na ɛberɛ no mu na wɔbɛgye wo manfoɔ afiri mu, obiara a wɔbɛhunu sɛ wɔatwerɛ ne din nwoma no mu no.</content>
            <content> </content>
        </verse>
        <verse num="2">
            <content> </content>
            <content> Na wɔn a wɔadeda fam dɔteɛ mu no bebree bɛnyane, ebinom bɛkɔ daa nkwa mu, na ebinom akɔ ahohoradeɛ ne daa ahiyie mu. </content>
        </verse>
        <verse num="3">
            <content> Na mmadwemma no bɛhyerɛn sɛdeɛ ewiem hyerɛn, na wɔn a wɔdane nnipa bebree kɔɔ tenenee mu no bɛyɛ sɛ nsoromma daa daapem.</content>
            <content> </content>
        </verse>
        <verse num="4">
            <content> </content>
            <content> Na wo, Daniel, toto nsɛm no mu na sɔ nwoma no ano kɔduru awieeɛ berɛ no so; nnipa bebree bɛdwane adi akɔneaba, na nimdeɛ adɔɔso.</content>
            <content> </content>
        </verse>
        <verse num="5">
            <content>Na me, Daniel, mehwɛe, na hwɛ, na mmarima baanu foforɔ gyina hɔ, ɔbaako wɔ asubɔnten no nsunoa ha, na ɔbaako wɔ asubɔnten no nsunoa ha. </content>
        </verse>
        <verse num="6">
            <content> Na ɔbaako ka kyerɛɛ ɔbarima a ɔfira nwera a ɔwɔ asubɔnten no atifi no sɛ: Da bɛn na anwanwadeɛ no awieeɛ bɛba mu? </content>
        </verse>
        <verse num="7">
            <content> Na metee onipa a ɔfira nwera a ɔwɔ asubɔnten no soɔ no nka, na ɔmaa ne nifa ne ne benkum so kyerɛɛ ɔsoro, na ɔkaa deɛ ɔte ase daa no ho ntam sɛ ɛnkɔduru berɛ, mfeɛ mmiɛnsa ne fa, na sɛ wɔpansam ɔman kronkron no tumi wie a, wɔbɛwie yeinom nyinaa. </content>
        </verse>
        <verse num="8">
            <content>Na metee, na mante aseɛ, na mese: Me wura, nnoɔma yi awieeɛ bɛsi sɛn? </content>
        </verse>
        <verse num="9">
            <content>Na ɔse: Daniel, kɔ ɛ, na wɔatoto nsɛm no mu asɔ ano de rekɔsi awieeɛ berɛ no so. </content>
        </verse>
        <verse num="10">
            <content>Wɔbɛte nnipa bebree ho ahoa wɔn ho ama wɔapɔ, na abɔnefoɔ bɛkɔ so ara adi asɛmmɔne, na abɔnefoɔ nyinaa renhunu aseɛ, na mmadwemma na ɛbɛte aseɛ. </content>
        </verse>
        <verse num="11">
            <content> Na ɛfiri berɛ a wɔbɛyi daa afɔdeɛ na wɔde akyiwadeɛ a ɛbɔ ɔman asi hɔ no yɛ nna apem ahanu aduɔkron. </content>
        </verse>
        <verse num="12">
            <content>Nhyira ne deɛ ɔtwɛn na ɔkɔduru nna apem ahasa aduasa nnum no soɔ. </content>
        </verse>
        <verse num="13">
            <content>Na wo Daniel deɛ kɔ kɔduru awieeɛ, na woakɔhome na wɔasɔre akɔnya wo kyɛfa, nna a ɛdi akyire no mu.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Dan 10.13; Mat 24.21; Eks 32.32; Flp 4.3 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Yoh 5.29 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Mat 13.43; 1 Ko 15.41-42</content>
        </note>
        <note kind="CROSS_REFERENCES">
            <content kind="REF_VERSE_START">4</content>
            <content>: Dan 12.9; Adi 10.4 </content>
        </note>
        <note kind="CROSS_REFERENCES">
            <content kind="REF_VERSE_START">6</content>
            <content>: Dan 10.5</content>
        </note>
        <note kind="CROSS_REFERENCES">
            <content kind="REF_VERSE_START">7</content>
            <content>: Adi 10.5-6; Dan 7.25</content>
        </note>
        <note kind="CROSS_REFERENCES">
            <content kind="REF_VERSE_START">11</content>
            <content>: Dan 11.31; Mat 24.15</content>
        </note>
    </chapter>
</book>
