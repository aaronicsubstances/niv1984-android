<?xml version="1.0" encoding="UTF-8"?>
<book>
    <chapter num="1">
        <verse num="1">
            <content> </content>
            <content> Obadia anisoadehunu nie.</content>
            <block_quote>
                <content>Sei na AWURADE Nyankopɔn ka fa Edom ho:</content>
            </block_quote>
            <block_quote>
                <content>Yɛate AWURADE anomu asɛm</content>
            </block_quote>
            <block_quote kind="LEFT_INDENTED">
                <content>sɛ wasoma abɔfoɔ ma wɔakɔ amanaman mu sɛ:</content>
            </block_quote>
            <block_quote>
                <content>Monsɔre, momma yɛnsɔre ntia Edom ne no nkɔko.</content>
            </block_quote>
        </verse>
        <verse num="2">
            <block_quote>
                <content>AWURADE ka kyerɛɛ Edom sɛ:</content>
            </block_quote>
            <block_quote kind="LEFT_INDENTED">
                <content>Hwɛ, mayɛ wo amanaman mu ketewa, wɔabu wo animtia pa ara.</content>
            </block_quote>
        </verse>
        <verse num="3">
            <block_quote>
                <content> </content>
                <content> W’akoma ahantan adaadaa wo,</content>
            </block_quote>
            <block_quote kind="LEFT_INDENTED">
                <content>wo a wote ɔbotan ntokuro mu,</content>
            </block_quote>
            <block_quote kind="LEFT_INDENTED">
                <content>deɛ ɛhɔ korɔn ne w’adwa,</content>
            </block_quote>
            <block_quote>
                <content>wose no w’akoma mu sɛ:</content>
            </block_quote>
            <block_quote kind="LEFT_INDENTED">
                <content>Hwan na ɔbɛtumi ayi me asi fam?</content>
            </block_quote>
        </verse>
        <verse num="4">
            <block_quote>
                <content>Sɛ wotu kɔ soro sɛ ɔkɔdeɛ,</content>
            </block_quote>
            <block_quote kind="LEFT_INDENTED">
                <content>na sɛ wode wo pirebuo si nsoromma ntam mpo a,</content>
            </block_quote>
            <block_quote kind="LEFT_INDENTED">
                <content>ɛhɔ na mɛduru abɛfa wo afiri,</content>
            </block_quote>
            <block_quote kind="RIGHT">
                <content>AWURADE asɛm nie.</content>
            </block_quote>
        </verse>
        <verse num="5">
            <block_quote>
                <content>Sɛ awifoɔ, anaa adwotwafoɔ</content>
            </block_quote>
            <block_quote kind="LEFT_INDENTED">
                <content>ba wo so anadwo a,</content>
            </block_quote>
            <block_quote kind="LEFT_INDENTED">
                <content>sɛ wɔrewia wo mpo a,</content>
            </block_quote>
            <block_quote kind="LEFT_INDENTED">
                <content>anka wɔrennya wo ase anaa?</content>
            </block_quote>
            <block_quote>
                <content>Sɛ obobe abatefoɔ bɛtete w’aba a,</content>
            </block_quote>
            <block_quote kind="LEFT_INDENTED">
                <content>anka wɔremma mpɛpɛ nka anaa?</content>
            </block_quote>
        </verse>
        <verse num="6">
            <block_quote>
                <content>Na wo Esau deɛ, hwɛ wɔapra w’adeɛ apɛ w’ahuntadeɛ</content>
            </block_quote>
            <block_quote kind="LEFT_INDENTED">
                <content>na wɔayɛ wo dosodoso.</content>
            </block_quote>
        </verse>
        <verse num="7">
            <block_quote>
                <content>Wɔn a wɔne wo wɔ apam nyinaa adaadaa wo</content>
            </block_quote>
            <block_quote kind="LEFT_INDENTED">
                <content>abɛduru ɛhyeɛ so;</content>
            </block_quote>
            <block_quote>
                <content>wɔn a wo ne wɔn te asomdwoeɛ mu adaadaa wo afa wo so;</content>
            </block_quote>
            <block_quote kind="LEFT_INDENTED">
                <content>wɔn a wɔdii w’aduane asum w’ase fidie;</content>
            </block_quote>
            <block_quote kind="LEFT_INDENTED">
                <content>nanso wonnim.</content>
            </block_quote>
        </verse>
        <verse num="8">
            <block_quote>
                <content>Ɛnyɛ ɛda no,</content>
            </block_quote>
            <block_quote kind="LEFT_INDENTED">
                <content>na mɛsɛe anyansafoɔ afiri Edom</content>
            </block_quote>
            <block_quote kind="LEFT_INDENTED">
                <content>ne nhunumu afiri Esau bepɔ soɔ?</content>
            </block_quote>
            <block_quote kind="RIGHT">
                <content>AWURADE asɛm nie.</content>
            </block_quote>
        </verse>
        <verse num="9">
            <block_quote>
                <content>Teman, wo nnɔmmarima akoma bɛtu,</content>
            </block_quote>
            <block_quote kind="LEFT_INDENTED">
                <content>na wɔakum nnipa nyinaa afiri Esau bepɔ so.</content>
            </block_quote>
        </verse>
        <verse num="10">
            <block_quote>
                <content> </content>
                <content> Atirimuɔden a wode bɔɔ wo nua Yakob nti</content>
            </block_quote>
            <block_quote kind="LEFT_INDENTED">
                <content>na aniwuo bɛkata wo ho,</content>
            </block_quote>
            <block_quote kind="LEFT_INDENTED">
                <content>na wɔatwa wo atwene akɔsi daa.</content>
            </block_quote>
        </verse>
        <verse num="11">
            <block_quote>
                <content>Ɛda a wobɛgyinaa ntentensoɔ,</content>
            </block_quote>
            <block_quote kind="LEFT_INDENTED">
                <content>ɛda a ananafoɔ faa ne dɔm nnommum kɔeɛ,</content>
            </block_quote>
            <block_quote>
                <content>na ahɔhoɔ hyɛnee ne kuro apono mu</content>
            </block_quote>
            <block_quote kind="LEFT_INDENTED">
                <content>na wɔtwee Yerusalem so ntonto no,</content>
            </block_quote>
            <block_quote kind="LEFT_INDENTED">
                <content>ɛno mu na wo nso woyɛɛ sɛ wɔn mu baako.</content>
            </block_quote>
        </verse>
        <verse num="12">
            <block_quote>
                <content> </content>
                <content> Nanso ɛnsɛ sɛ anka wode anigyeɛ hwɛ wo nua,</content>
            </block_quote>
            <block_quote kind="LEFT_INDENTED">
                <content>ɛda a abuo buu no no;</content>
            </block_quote>
            <block_quote>
                <content>ɛnsɛ sɛ anka w’ani gye Yuda mma</content>
            </block_quote>
            <block_quote kind="LEFT_INDENTED">
                <content>wɔn sɛeɛ da no ho,</content>
            </block_quote>
            <block_quote>
                <content>ɛnsɛ sɛ anka wohyehyɛ wo ho</content>
            </block_quote>
            <block_quote kind="LEFT_INDENTED">
                <content>wɔ ahohiahia da no,</content>
            </block_quote>
        </verse>
        <verse num="13">
            <block_quote>
                <content>ɛnsɛ sɛ anka wohyɛne me man kuro pono no mu,</content>
            </block_quote>
            <block_quote kind="LEFT_INDENTED">
                <content>wɔn amanehunu da no;</content>
            </block_quote>
            <block_quote>
                <content>ɛnsɛ sɛ anka wode anigyeɛ hwɛ wɔn amanehunu,</content>
            </block_quote>
            <block_quote kind="LEFT_INDENTED">
                <content>wɔn amanehunu da no;</content>
            </block_quote>
            <block_quote>
                <content>ɛnsɛ sɛ anka wotene wo nsa sɔ wɔn ahodeɛ mu,</content>
            </block_quote>
            <block_quote kind="LEFT_INDENTED">
                <content>wɔn amanehunu da no;</content>
            </block_quote>
        </verse>
        <verse num="14">
            <block_quote>
                <content>ɛnsɛ sɛ anka wogyina nkwanta soɔ</content>
            </block_quote>
            <block_quote kind="LEFT_INDENTED">
                <content>twitwa ne mfirimufoɔ guo;</content>
            </block_quote>
            <block_quote>
                <content>ɛnsɛ sɛ anka woyi ne nnipa a wɔaka no ma,</content>
            </block_quote>
            <block_quote kind="LEFT_INDENTED">
                <content>ahohiahia da no.</content>
            </block_quote>
        </verse>
        <verse num="15">
            <block_quote>
                <content> </content>
                <content> Na AWURADE da no abɛn, amanaman nyinaa so;</content>
            </block_quote>
            <block_quote>
                <content>Edom sɛdeɛ woyɛeɛ no, saa ara na wɔbɛyɛ woɔ,</content>
            </block_quote>
            <block_quote kind="LEFT_INDENTED">
                <content>wo nneyɛe bɛsane abɛbua w’atifi.</content>
            </block_quote>
        </verse>
        <verse num="16">
            <block_quote>
                <content> </content>
                <content> Na sɛdeɛ amanehunu boroo me man Yuda sɛ nsa wɔ me bepɔ kronkron no soɔ no,</content>
            </block_quote>
            <block_quote kind="LEFT_INDENTED">
                <content>saa ara na ɛbɛboro amanaman nyinaa daa daa,</content>
            </block_quote>
            <block_quote>
                <content>na amanehunu no bɛmene wɔn</content>
            </block_quote>
            <block_quote kind="LEFT_INDENTED">
                <content>na w’ase ahye koraa.</content>
            </block_quote>
        </verse>
        <verse num="17">
            <block_quote>
                <content> </content>
                <content> Na Sion bepɔ so deɛ, mfirimufoɔ bɛtena hɔ,</content>
            </block_quote>
            <block_quote kind="LEFT_INDENTED">
                <content>na ayɛ kronkronbea,</content>
            </block_quote>
            <block_quote>
                <content>na Yakob fie bɛsane afa wɔn agyapadeɛ adi so.</content>
            </block_quote>
        </verse>
        <verse num="18">
            <block_quote>
                <content> </content>
                <content> Na Yakob fie bɛyɛ ogya,</content>
            </block_quote>
            <block_quote kind="LEFT_INDENTED">
                <content>na Yosef fie ayɛ ogyaframa,</content>
            </block_quote>
            <block_quote kind="LEFT_INDENTED">
                <content>na Esau fie deɛ ɛbɛyɛ nkyɛnkyɛmma,</content>
            </block_quote>
            <block_quote>
                <content>na wɔadɛre wɔn mu ahye wɔn</content>
            </block_quote>
            <block_quote>
                <content>a obiara renka mma Esau fie,</content>
            </block_quote>
            <block_quote kind="RIGHT">
                <content>ɛfiri sɛ AWURADE na waka.</content>
            </block_quote>
        </verse>
        <verse num="19">
            <block_quote>
                <content>Na anafoɔ famfoɔ bɛfa Esau bepɔ adi so,</content>
            </block_quote>
            <block_quote kind="LEFT_INDENTED">
                <content>na asaseta sofoɔ bɛfa Filistifoɔ deɛ adi so,</content>
            </block_quote>
            <block_quote>
                <content>na wɔbɛfa Efraim asase ne Samaria asase adi so,</content>
            </block_quote>
            <block_quote kind="LEFT_INDENTED">
                <content>na Benyamin afa Gilead adi so.</content>
            </block_quote>
        </verse>
        <verse num="20">
            <block_quote>
                <content>Na dɔm yi a ɛyɛ Israelfoɔ deɛ no nnommum a wɔwɔ Kanaanfoɔ mu no</content>
            </block_quote>
            <block_quote kind="LEFT_INDENTED">
                <content>bɛdi asase no so de akɔsi Sarefat,</content>
            </block_quote>
            <block_quote>
                <content>na Yerusalem nnommum a wɔwɔ Sefarad no</content>
            </block_quote>
            <block_quote kind="LEFT_INDENTED">
                <content>bɛfa Negeb nkuro no adi so.</content>
            </block_quote>
        </verse>
        <verse num="21">
            <block_quote>
                <content>Na agyefoɔ bɛforo aba Sion bepɔ so</content>
            </block_quote>
            <block_quote kind="LEFT_INDENTED">
                <content>na wɔabɛdi Esau bepɔ so,</content>
            </block_quote>
            <block_quote kind="LEFT_INDENTED">
                <content>na ahennie no bɛyɛ AWURADE dea.</content>
            </block_quote>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Yer 49.7-22 </content>
        </note>
        <note kind="CROSS_REFERENCES">
            <content kind="REF_VERSE_START">3</content>
            <content>: Num 24.21 </content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Yoel 3.19 </content>
        </note>
        <note kind="CROSS_REFERENCES">
            <content kind="REF_VERSE_START">12</content>
            <content>: Dwom 137.7 </content>
        </note>
        <note kind="CROSS_REFERENCES">
            <content kind="REF_VERSE_START">15</content>
            <content>: Yoel 1.15; Yer 50.15, 29 </content>
        </note>
        <note kind="CROSS_REFERENCES">
            <content kind="REF_VERSE_START">16</content>
            <content>: Yer 25.15 </content>
        </note>
        <note kind="CROSS_REFERENCES">
            <content kind="REF_VERSE_START">17</content>
            <content>: Yoel 2.32; 3.17 </content>
        </note>
        <note kind="CROSS_REFERENCES">
            <content kind="REF_VERSE_START">18</content>
            <content>: Sak 12.6 </content>
        </note>
    </chapter>
</book>
