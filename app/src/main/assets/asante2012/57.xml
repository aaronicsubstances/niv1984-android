<?xml version="1.0" encoding="UTF-8"?>
<book>
    <chapter num="1">
        <verse num="1">
            <content> </content>
            <content> Paulo, Kristo Yesu deduani, ne onua Timoteo, de kɔma Filemon, yɛn dɔfo ne yɛn yɔnko dwumayɛni, </content>
        </verse>
        <verse num="2">
            <content> ne onuabaa Apia, ne Arkipo, yɛn yɔnko sraani, ne asafo a ɛwɔ wo fie: </content>
        </verse>
        <verse num="3">
            <content>Adom ne asomdwoeɛ a ɛfiri yɛn Agya Nyankopɔn ne Awurade Yesu Kristo nka mo!</content>
            <content> </content>
        </verse>
        <verse num="4">
            <content>Da biara a mekae wo wɔ mpaebɔ mu no, meda me Nyankopɔn ase, </content>
        </verse>
        <verse num="5">
            <content>ɛfiri sɛ mete wo dɔ a wowɔ ma ahotefoɔ nyinaa ne wo gyidie a wowɔ no Awurade Yesu mu no nka. </content>
        </verse>
        <verse num="6">
            <content>Na mebɔ mpaeɛ sɛ nnepa pa nyinaa a ɛnam Kristo so wɔ wo mu ho nimdeɛ bɛma wo gyidie adɔeɛ nnwuma no ada adi kɛse. </content>
        </verse>
        <verse num="7">
            <content>Me nua, mewɔ wo dɔ ho anigyeɛ ne awerɛkyekyerɛ bebree, sɛ woama ahotefoɔ akoma atɔ wɔn yam.</content>
            <content> </content>
        </verse>
        <verse num="8">
            <content>Ɛno nti, ɛwom sɛ anka mewɔ akokoɔduro kɛse wɔ Kristo mu sɛ mehyɛ wo sɛ yɛ adeɛ a ɛfata yi, </content>
        </verse>
        <verse num="9">
            <content>nanso, ɔdɔ nti mesrɛ wo mmom, me, akora Paulo a seesei mesane meyɛ Kristo Yesu deduani nso: </content>
        </verse>
        <verse num="10">
            <content> Mesrɛ wo mema me ba a mewoo no wɔ nkyehoma mu, Onesimo </content>
        </verse>
        <verse num="11">
            <content>(a kane no, ne ho nni mfasoɔ mma woɔ, na afei ɔyɛ ma wo ne me). </content>
        </verse>
        <verse num="12">
            <content>Ɔno ara na masoma no wo nkyɛn bio; onipa a ɔte sɛ me ara m’akoma. </content>
        </verse>
        <verse num="13">
            <content>Anka mepɛɛ sɛ mesianka no ma no tena me nkyɛn, na wasi w’anan mu asom me wɔ asɛmpa nkyehoma no mu, </content>
        </verse>
        <verse num="14">
            <content>nanso mampɛ sɛ mefiri w’akyiri meyɛ biribiara, na wo yieyɛ anyɛ sɛ ɛfiri ɔhyɛ mu, na mmom afiri ɔpɛ mu. </content>
        </verse>
        <verse num="15">
            <content>Na ebia yei nti na ɔne wo tetee mu kakra, sɛ wobɛnya no daa, </content>
        </verse>
        <verse num="16">
            <content>ɛnyɛ sɛ akoa bio, na mmom deɛ ɔsene akoa, sɛ onua dɔfo a ɔyɛ ma me titire, na kampɛsɛ wo, honam ne Awurade fam. </content>
        </verse>
        <verse num="17">
            <content>Enti sɛ wobu me sɛ ɔyɔnkoɔ deɛ a, gye no sɛ me ara. </content>
        </verse>
        <verse num="18">
            <content>Na sɛ wayɛ wo bɔne bi, sɛ nso ɔde wo ka biara a, bu brɛ me. </content>
        </verse>
        <verse num="19">
            <content>Me Paulo na mede me ara me nsa meretwerɛ sɛ: Mɛtua ka biara a ɔde wo, na anka mempɛ sɛ mekae wo mpo sɛ wo ara ankasa wode me ka. </content>
        </verse>
        <verse num="20">
            <content>Aane, onua, ma mennya wo ho biribi a ɛyɛ, Awurade mu, na ma m’akomam ntɔ me yam wɔ Kristo mu. </content>
        </verse>
        <verse num="21">
            <content>Mewɔ awerɛhyɛmu wɔ wo setie ho nti na meretwerɛ wo nwoma yi, na menim sɛ wobɛyɛ asene deɛ maka yi mpo. </content>
        </verse>
        <verse num="22">
            <content>Nanso siesie ahɔhotenabea ma me, na m’ani da so sɛ, ɛnam mo mpaebɔ so. wɔde me bɛsane abrɛ mo.</content>
            <content> </content>
        </verse>
        <verse num="23">
            <content> </content>
            <content> Epafra, me yɔnko deduani wɔ Kristo Yesu mu, </content>
        </verse>
        <verse num="24">
            <content> Marko, Aristarko, Dema ne Luka, me yɔnkonom adwumayɛfoɔ, kyeakyea wo. </content>
        </verse>
        <verse num="25">
            <content>Awurade Yesu Kristo adom nka wo honhom.</content>
        </verse>
        <note kind="CROSS_REFERENCES">
            <content kind="REF_VERSE_START">1</content>
            <content>: Efe 3.1 </content>
        </note>
        <note kind="CROSS_REFERENCES">
            <content kind="REF_VERSE_START">2</content>
            <content>: Kol 4.17</content>
        </note>
        <note kind="CROSS_REFERENCES">
            <content kind="REF_VERSE_START">10</content>
            <content>: Kol 4.9</content>
        </note>
        <note kind="CROSS_REFERENCES">
            <content kind="REF_VERSE_START">23</content>
            <content>: Kol 1.7; 4.12 </content>
        </note>
        <note kind="CROSS_REFERENCES">
            <content kind="REF_VERSE_START">24</content>
            <content>: Aso 12.12, 25; 13.13; 15.37-39; 19.29; 27.2; Kol 4.10, 14; 2 Ti 4.10, 11</content>
        </note>
    </chapter>
</book>
